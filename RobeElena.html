<!DOCTYPE html>
<html lang="en">
<head>
    <meta charset="UTF-8">
    <title>PerQiz</title>
</head>
<body>
    <p>FISIOLOGIA – Lezione 13 – 27.10.2023 – Prof. Fiumara
        Sbobinatore: Campra
        Revisore: Baudano
        Introduzione alla fisiologia del sistema respiratorio
        Il corso sarà incentrato sulla fisiologia del sistema respiratorio e in particolare, oggi, su due aspetti
        principali: la ventilazione, cioè il processo di scambio di gas con l’ambiente esterno e la perfusione,
        cioè il passaggio di questi gas nel sangue e ai tessuti. Verrà spiegato come l’ossigeno passi
        dall’atmosfera e arrivi fino ai mitocondri e come l’anidride carbonica dalle cellule arrivi fino
        all’atmosfera. Nella parte conclusiva del corso si vedrà come vengono regolati questi fenomeni.
        Il professore passa in rassegna alcuni degli argomenti che verranno trattati, riportati di seguito e
        integrati con quelli presenti sulle slide:
        - introduzione al sistema respiratorio
        - meccanica respiratoria
        - ventilazione e perfusione polmonare
        - scambi gassosi e polmonari
        - trasporto dei gas respiratori nel sangue
        - scambi gassosi a livello tissutale
        - ritmo respiratorio e meccanismi regolatori della respirazione
        - il ruolo del sistema respiratorio nell’equilibrio acido/base
        - la respirazione in ambienti estremi: alta quota e immersione.
        In generale dobbiamo capire come, nel nostro organismo pluricellulare, le cellule nella profondità
        degli organi e dei tessuti riescano a scambiare gas con l’atmosfera.
        Le cellule usano l’ossigeno per demolire substrati
        energetici come il glucosio per produrre energia in
        forma di ATP; in questo processo vengono prodotte
        anche acqua e anidride carbonica, che poi
        dev’essere eliminata. Infatti, il metabolismo
        ossidativo si basa sul costante apporto di ossigeno e
        produce continuamente anidride carbonica. Le
        cellule del nostro organismo scambiano questi gas
        con l’ambiente esterno a livello dei polmoni,
        interfaccia specializzata in termini morfo-funzionali
        per garantire questi flussi di gas tra cellule e
        ambiente esterno.
        Oltre a questa, il sistema respiratorio svolge anche altre funzioni, alcune delle quali sono state
        integrate dalle slide:
        ● Fonazione: l’uomo è in grado di emettere suoni, parlare e cantare perché riesce a produrre
        delle onde sonore attraverso il sistema respiratorio; in particolare, in fase di espirazione
        riesce a mettere in vibrazione strutture laringee che, con l’ausilio di altre strutture come il
        1
        palato, la lingua e la mandibola, permettono di emettere dei suoni. Questo procedimento è
        aiutato anche dalla modificazione del processo respiratorio, poiché quando si parla
        principalmente si sta espirando e ogni tanto bisogna fermarsi per “riprendere fiato”, cioè
        inspirare.
        ● Regolazione acido-base, ovvero regolazione dell’acidità dei nostri compartimenti liquidi.
        ● Termoregolazione, effettuata dal sistema respiratorio insieme alla sudorazione.
        ● Sistema di protezione delle vie respiratorie. Le mucose hanno ciglia e secrezioni che
        garantiscono un processo di clearance mucociliare delle particelle e dei microrganismi che
        penetrano con la ventilazione nelle vie respiratorie e che l’uomo è in grado di allontanare
        tramite questo processo. Si può favorire questa eliminazione, quando è necessario,
        attraverso dei riflessi come la tosse, modificazione del nostro pattern di inspirazione ed
        espirazione funzionale all’allontanamento di sostanze e particelle dalle vie respiratorie.
        ● Produzione di ACE endoteliale
        ● Difese immunitarie per la presenza di macrofagi, opsonine e IgA in alcuni tratti delle vie
        respiratorie inferiori.
        Si ponga ora l’attenzione su come le cellule si riforniscono di ossigeno e si liberano dell’anidride
        carbonica che producono:
        Un organismo unicellulare è in una situazione più favorevole perché il comparto intracellulare è
        separato dall’ambiente esterno da una membrana cellulare, situazione di esposizione diretta alla
        fonte di ossigeno.
        I gas respiratori, infatti, attraversano il doppio strato fosfolipidico per diffusione semplice e gli
        organismi monocellulari scambiano così ossigeno e anidride carbonica tra i comparti intra ed extra
        cellulari.
        Le nostre cellule, invece, si trovano ad essere immerse in un compartimento liquido extracellulare,
        il liquido interstiziale, chiamato ambiente interno dai fisiologi dell’800. Questo ambiente interno è
        in grado di scambiare sostanze e gas respiratori con la circolazione a livello dei capillari della
        circolazione sistemica. Il sangue, inoltre, scambia i gas con l’esterno a livello dei polmoni.
        2
        Semplificando l’organismo umano e paragonandolo ad uno scatolone come quello di questa
        immagine, le cellule si trovano immerse nel liquido interstiziale e non hanno quindi accesso
        all’ossigeno e ai nutrienti e non possono liberarsi dei prodotti di scarto dell’attività metabolica,
        come l’anidride carbonica, direttamente. Si liberano di queste sostanze scambiandole con il sangue
        dei capillari con cui vengono a contatto. Il sangue a sua volta scambia con l’esterno a livello di
        interfacce specializzate, i polmoni per i gas respiratori, la mucosa di alcuni tratti del tubo digerente
        per l’assorbimento di sostanze nutritive, le secrezioni biliari per l’eliminazione di farmaci e il
        sistema urinario, dove vengono eliminate altre sostanze di scarto.
        Per quanto riguarda il sistema respiratorio dobbiamo occuparci di quattro processi:
        - Ventilazione: passaggio dei gas respiratori dall’atmosfera agli alveoli per convezione.
        - Diffusione alveolare: passaggio dei gas respiratori dagli alveoli al sangue per diffusione.
        - Trasporto ematico: trasporto di ossigeno e anidride carbonica nel sangue per e dai tessuti
        per convezione.
        - Trasporto tissutale: scambio tra capillari, liquido interstiziale e cellule per diffusione.
        L’anidride carbonica compie il percorso inverso, andando dai tessuti agli alveoli polmonari
        attraverso il sangue per essere infine espulsa. Ossigeno e anidride carbonica passano le membrane
        cellulari per diffusione semplice, superano la membrana alveolo-capillare ed entrano ed escono
        dai capillari sia nei polmoni sia negli organi della circolazione sistemica per diffusione. Nel sangue
        invece viaggiano secondo flussi convettivi, ovvero il flusso del sangue spinto dalla pompa cardiaca
        e lo spostamento d’aria e la conseguente mobilitazione dell’ossigeno con cui si riempiono anche gli
        alveoli, sempre per processi convettivi.
        Macroscopicamente si ha un trasferimento di molecole di ossigeno dall’atmosfera ai mitocondri e
        viceversa per l’anidride carbonica.
        In termini quantitativi, un soggetto di taglia media di circa 70 kg a riposo consuma circa 250 mL di
        ossigeno al minuto per sostenere l’attività metabolica. La quantità di ossigeno aumenta quando
        3
        aumenta l’attività metabolica. Se si usano i muscoli per compiere un esercizio fisico, si inizia a
        consumare più ossigeno al minuto in funzione di quanto aumenta l’attività metabolica.
        La risposta respiratoria all’aumento della domanda metabolica di ossigeno è l’incremento
        dell’attività ventilatoria, perché bisogna trasferire una maggior quantità di ossigeno e di
        conseguenza eliminare più CO2 prodotta dall’attività metabolica.
        Si può seguire il percorso di questo flusso di 250 ml a riposo attraverso una serie di passaggi
        necessari perché l’ossigeno arrivi ai mitocondri:
        - Entra nelle vie respiratorie
        - Arriva agli alveoli
        - Supera la barriera tra aria alveolare e sangue capillare
        - Viene spinto fino ai capillari sistemici
        - Diffonde fuori dai capillari
        - Attraversa la membrana cellulare
        - Arriva ai mitocondri
        GRAFICO DELLA PRESSIONE PARZIALE DELL’O2 E DELLA CO2
        Il suddetto flusso può essere visto come una cascata in cui l’ossigeno supera una serie di ostacoli.
        Nel grafico a sono definiti un punto iniziale, che indica la pressione parziale dell’ossigeno
        nell’atmosfera e un punto zero, in cui la curva finisce poiché l’ossigeno viene utilizzato dalle cellule.
        Ci sono una serie di passaggi e in questi diversi livelli si può vedere quanto ossigeno è presente in
        base alla pressione parziale del gas. La pressione parziale è un concetto utile quando si studia una
        miscela gassosa, poiché permette di focalizzarsi in modo specifico su un gas della miscela.
        L’aria che respiriamo è una miscela di azoto, presente per poco meno dell’80%, e ossigeno,
        presente per poco più del 20%, più frazioni minime di altri gas, come una minima parte di anidride
        4
        carbonica. La pressione di questa miscela gassosa a livello del mare è circa 760 mmHg, e, siccome
        l’ossigeno ne occupa circa il 20% la sua pressione sarà intorno ai 160 mmHg (il 20% di 760 mmHg).
        1. Tratto l: se si misura la pressione parziale di ossigeno nelle prime vie respiratorie (I) si nota
        che questa si abbassa un po’ rispetto alla pressione parziale dell’ossigeno all’esterno (da
        160 a 150 mmHg): questo accade perché l’aria secca, una volta inspirata, viene umidificata
        un po’ aggiungendo una nuova componente, il vapore acqueo, che evapora dalle mucose e
        passa nella miscela gassosa e che in condizioni fisiologiche esercita una pressione parziale
        di 47 mmHg. La pressione parziale dell’ossigeno si riduce di conseguenza e passa a circa 150
        mmHg.
        2. Tratto A: nell’area alveolare (A) la pressione dell’ossigeno cade ulteriormente a circa 100
        mmHg: questo calo è dovuto al fatto che una parte di ossigeno diffonde e passa nel sangue.
        Allo stesso tempo, giunge dal sangue un’altra componente nella miscela, l’anidride
        carbonica.
        - Aria atmosferica: 160 mmHg pressione parziale di O2 e circa 0 mmHg di CO2
        .
        - Aria alveolare: 100 mmHg pressione parziale di O2 e 40 mmHg di CO2
        .
        Questo equilibrio dinamico dipende sia da quanto ossigeno arriva con la
        ventilazione e va ai tessuti, sia da quanta anidride carbonica viene allontanata dai
        tessuti ed espulsa con la ventilazione. Questo equilibrio si può spostare in condizioni
        fisiopatologiche.
        3. Tratto a: il sangue che passa nella zona di scambio dove l’ossigeno e l’anidride carbonica
        vengono scambiati, a livello alveolare, esce con una pressione parziale dei due gas
        equivalente a quella presente negli alveoli. C’è poi una piccola parte di sangue che invece
        bypassa gli alveoli, non ha la possibilità di scambiare gas e non viene ossigenata perché
        passa dagli shunt anatomici. Quando il sangue che è passato dagli alveoli si unisce a quello
        che li ha bypassati si verifica un piccolo abbassamento della pressione parziale (a) e della
        concentrazione dell’ossigeno nel sangue arterioso.
        4. Tratto v: un’ultima grande caduta avviene nel passaggio del sangue attraverso i capillari
        della circolazione sistemica (v). Si riduce la pressione parziale dell’ossigeno dal sangue
        arterioso a quello venoso perché di nuovo una parte dell’ossigeno diffonde al di fuori dei
        capillari.
        Il professore pone una domanda che potrebbe essere una domanda d’esame: tutto l’ossigeno che
        c’è nel sangue arterioso esce dai capillari e va verso le cellule, o ne rimane una parte nel sangue
        venoso? In condizioni fisiologiche non tutto penetra per diffusione nei tessuti, solo il 30% lo fa, il
        resto rimane nel sangue venoso ed è ancora il 70%, un’importante riserva di ossigeno. Questa è
        utilizzabile in soggetti in arresto cardiocircolatorio che non scambiano gas con l’esterno, ma
        attraverso il massaggio cardiaco si riesce a spingere il sangue ancora in gran parte ossigenato ai
        tessuti, riuscendo a sostenere la loro attività metabolica.
        Nel grafico b vediamo come l’anidride carbonica abbia una cascata opposta all’ossigeno, il suo
        punto più alto è a livello cellulare dove viene prodotta dall’attività metabolica per poi scendere fino
        al punto più basso nell’atmosfera dove ha una pressione parziale molto bassa.
        5
        FORMULE CORRELATE AL GRAFICO VISTO
        In termini macroscopici, si può vedere il flusso dell’ossigeno dall’atmosfera ai mitocondri in
        analogia con una corrente elettrica, come un flusso di energia, un flusso di elettroni che segue la
        legge di Ohm. Essa mette in relazione la corrente con due parametri: la resistenza e la differenza di
        potenziale elettrico. In questo caso il flusso di elettroni può essere paragonato al flusso di
        ossigeno, dato dal prodotto della differenza di pressione parziale per la resistenza o per la
        conduttanza, il suo reciproco.
        Lungo le vie respiratorie c’è un gradiente di concentrazione, una certa resistenza al passaggio
        dell’ossigeno e quindi una conduttanza. La conduttanza e la resistenza esprimono rispettivamente
        quanto è facile o difficile per l’ossigeno attraversare tutte le barriere che abbiamo visto. Ad ognuno
        di questi livelli si può esprimere il flusso dell’ossigeno come il prodotto della differenza di pressione
        parziale a cavallo della barriera e della conduttanza (o della resistenza) presente localmente.
        La formula sotto indica quindi il flusso dell’ossigeno dall’ambiente ai mitocondri:
        Si può inoltre calcolare il flusso di ossigeno nel primo tratto del grafico, ovvero nel passaggio tra
        l’esterno e le vie respiratorie, tramite la differenza di pressione parziale dell’ossigeno tra l’aria
        esterna e l’aria alveolare. Questa va moltiplicata per un coefficiente fisso di ventilazione alveolare,
        VA
        , che è il volume d’aria che gli alveoli scambiano in un minuto grazie alla contrazione dei muscoli
        respiratori. Nota: si aggiunge anche la costante beta, che indica il coefficiente di trasporto
        dell’ossigeno in fase gassosa. La formula sotto indica quindi il flusso dell’ossigeno dall’ambiente
        agli alveoli:
        Se la ventilazione si fermasse, il flusso di ossigeno diventerebbe zero. Se ci si trova in alta quota, la
        pressione parziale dell’ossigeno diventa ⅓ di quella al mare e per cercare di mantenere il flusso si
        6
        tende ad aumentare la ventilazione trasformandola, a volte, in iperventilazione. Il parametro
        conduttanza dipende dalla capacità di diffusione dell’ossigeno nel capillare, che dipende a sua
        volta dalle caratteristiche del gas e della membrana che dev’essere attraversata.
        La formula sotto indica quindi il flusso dell’ossigeno tra aria alveolare e sangue capillare:
        Una volta che l’ossigeno è nel sangue, si studia il flusso dell’ossigeno tra sangue arterioso e
        venoso. Il flusso di sangue che circola nel corpo è di 5 litri al minuto. Questo valore può variare
        quando si aumenta il metabolismo: aumenterà la ventilazione e a livello ematico aumenterà il
        parametro Q. Se, invece, Q va a zero, si ha un arresto cardiaco e non si riesce a spostare ossigeno
        dai capillari alveolari ai capillari della circolazione sistemica.
        La formula sotto indica quindi il flusso dell’ossigeno per convezione circolatoria:
        Nelle slide è presente questa ulteriore formula, non discussa dal professore, che indica il flusso
        dell’ossigeno per diffusione a livello tissutale.
        7
        CENNI ANATOMICI E STRUTTURALI DEL SISTEMA RESPIRATORIO
        Come già accennato, i polmoni sono
        un’interfaccia tra aria alveolare e sangue
        capillare. Nel polmone si trovano due sistemi
        di condotti:
        - Quelli che fanno passare l’aria, come
        bronchi e bronchioli, che sono rami
        della trachea che finiscono a fondo
        cieco con i sacchi alveolari. In questo
        caso non c’è un flusso continuo di aria
        ossigenata, ma ciclicamente viene
        rifornita di ossigeno nell’inspirazione.
        - Quelli sanguigni, che arrivano
        attraverso le arterie polmonari che si
        dividono in arterie e arteriole più
        piccole fino ai capillari polmonari dove
        il sangue continua a scorrere nelle venule e nelle vene; in questo caso, il flusso di sangue è
        ininterrotto.
        Le ramificazioni del sistema bronchiale si
        costituiscono per ramificazione dicotomica,
        ogni condotto ne genera due, per un totale
        di 2 elevato alla 23 ramificazioni. La
        struttura delle pareti cambia man mano
        che si penetra nel parenchima: a partire
        dalla trachea ci sono degli anelli incompleti
        di cartilagine che sostengono la
        respirazione e impediscono il collasso
        durante l’attività respiratoria, ma man
        mano che si va in profondità la cartilagine
        si modifica fino a scomparire nelle parti
        terminali, che infatti sono più esposte alla
        possibilità di collassare.
        L’altra differenza tra le vie aeree prossimali
        e distali è la presenza o l’assenza di
        strutture alveolari di scambio che
        compaiono verso il diciassettesimo ordine
        di ramificazione.
        Verso le ultime ramificazioni gli alveoli
        formano proprio la parete dei sacchi alveolari. Questa è quella che i fisiologi chiamano zona
        respiratoria o di scambio gassoso tra l’aria in questi comparti e i capillari attorno. Nelle vie
        8
        respiratorie prossimali questi scambi non avvengono. Ricapitolando, nell’albero respiratorio si
        possono distinguere:
        1. una zona di conduzione: costituita dalla trachea e dai bronchi con le loro ramificazioni
        successive fino ai bronchioli terminali, dove non avvengono scambi gassosi.
        2. una zona di transizione: costituita dai bronchioli respiratori, iniziano ad avvenire degli
        scambi respiratori.
        3. una zona respiratoria: costituita dai dotti e dai sacchi alveolari, avvengono gli scambi
        respiratori.
        L’aria che inspirata va quindi ad occupare, per una parte, una zona dove non avvengono scambi e,
        per l’altra, una zona dove avvengono. A riposo si scambia circa mezzo litro, detto volume corrente,
        per un totale di 15 atti respiratori al minuto. Se in ogni atto respiratorio si inspira ed espira mezzo
        litro vuol dire che ogni minuto si spostano 7.5 litri di aria. L’⅓ di quest’aria va ad occupare gli spazi
        senza scambi e i ⅔ vanno ad occupare quelli per la ventilazione alveolare.
        La superficie di sezione dei condotti è
        costante per le prime 6/7 divisioni e
        va via via ad aumentare scendendo
        verso il basso; ciò comporta un crollo
        delle resistenze dovuto all’aumento
        della superficie di sezione. La
        resistenza è massima dove la
        superficie è minima, all’inizio dei
        condotti e diventa minore man mano
        che aumenta la superficie di sezione.
        Se prendiamo un torace sezionato vediamo diversi elementi, tra cui antero-medialmente il cuore,
        posteriormente la colonna, anteriormente lo sterno e lateralmente le coste con i muscoli
        intercostali interni ed esterni, che presentano andamento delle fibre diverso in base all’attività
        respiratoria.
        Tra i polmoni e la parete toracica c’è uno spazio virtuale, detto spazio pleurico, in cui scorre il
        liquido pleurico che ha un ruolo di lubrificazione e permette lo scorrimento tra le pareti del
        polmone e il torace. Queste due strutture sono solidali dal punto di vista meccanico, durante gli
        atti respiratori una scorre sull’altra nonostante non siano attaccate tra di loro.
        9
        Per espandere o comprimere i polmoni bisogna espandere o comprimere la gabbia toracica. Per
        farlo, in fase inspiratoria si usano dei muscoli, il diaframma primo su tutti, struttura muscolare
        cupoliforme che separa l'addome dal torace. Quando si contrae, esso tende ad abbassarsi e ad
        aumentare l’altezza e il volume della gabbia toracica. In fase inspiratoria, inoltre, la gabbia toracica
        si espande anche nei suoi diametri antero-posteriore e laterale grazie all’azione dei muscoli
        intercostali esterni.
        L’espirazione, invece, è un processo passivo, si rilasciano i muscoli che erano contratti in fase
        inspiratoria e l’elasticità del parenchima polmonare è sufficiente a garantire il flusso d’aria in uscita.
        Quando bisogna allungare l’attività ventilatoria, intervengono dei muscoli ausiliari:
        - In fase inspiratoria forzata collaborano con diaframma e con gli intercostali esterni,
        muscoli che si inseriscono sulla parte superiore della gabbia toracica:
        sternocleidomastoidei, scaleni, pettorali che contribuiscono al sollevamento e
        all’espansione del volume toracico.
        - In fase espiratoria forzata intervengono muscoli intercostali interni ad abbassare le coste e
        i muscoli addominali che si inseriscono sulle ultime coste e sullo sterno e aumentano la
        pressione addominale con conseguente risalita dei visceri. Questa risalita spinge verso l’alto
        il diaframma. Questa situazione si può avere in condizioni fisiologiche, come la gravidanza,
        ma anche patologiche, nel caso in cui si accumulassero liquidi a livello addominale.
        10
        LE CIRCOLAZIONI POLMONARE E SISTEMICA
        Attorno alle strutture alveolari si ha una massiccia
        ramificazione dei capillari sanguigni che partecipano agli
        scambi gassosi.
        L’ossigeno deve attraversare un sottile strato di cellule che
        formano la parete alveolare, gli pneumociti di tipo I e poi
        le cellule endoteliali che formano la parete del capillare.
        Queste due cellule condividono uno strato di membrana
        basale su cui aderiscono e il risultato è che si forma una
        specie di triplo strato molto sottile, di meno di un
        micrometro. Per fare un paragone, il diametro di un
        globulo rosso è di 7/8 micrometri mentre il diametro di
        un alveolo è di 300 micrometri.
        Questa distanza, detta barriera alveolo-capillare, deve
        essere minima perché, per la legge di Fick, il flusso di una
        molecola (l’ossigeno) tra due compartimenti separati da
        una barriera con una certa permeabilità alla molecola
        stessa è inversamente proporzionale allo spessore della
        barriera.
        Immaginiamo che l’ossigeno abbia una pressione parziale diversa tra un compartimento e l’altro
        della membrana: se c’è questa differenza di pressione parziale, l’ossigeno avrà un flusso netto da
        un compartimento all’altro.
        Il flusso di ossigeno è direttamente proporzionale all’area della superficie di diffusione e
        inversamente proporzionale allo spessore della barriera; se questo aumenta, come nel caso di
        alcune patologie polmonari, il trasferimento di ossigeno sarà più difficile. Per quanto riguarda
        l’area, se si sommano le superfici degli alveoli, si ha un’area di metri e metri quadrati; in quadri
        patologici in cui si riduce l’area polmonare si avrà un flusso di ossigeno limitato.
        11
        Questa è una microfotografia al microscopio elettronico a elevatissimo
        ingrandimento. Le macchie nere sono i globuli rossi che si fanno spazio tra
        i capillari. Attorno ai capillari ci sono le cellule endoteliali mentre,
        all’esterno, ci sono gli pneumociti: l’ossigeno deve arrivare fino ai globuli
        rossi superando questa barriera.
        La barriera prende il nome di membrana alveolo-capillare:
        Questo a sinistra è un preparato istologico con la trama degli alveoli a minor ingrandimento,
        mentre a destra c’è il preparato di un soggetto con enfisema polmonare, patologia in cui la trama
        degli alveoli è rarefatta. In questo caso, cambia il parametro A (superficie di scambio) della legge di
        Fick: il soggetto ha un’area ridotta con cui può scambiare gas.
        12
        In questa immagine si vedono i globuli rossi in rosso, gli alveoli e l’enorme interfaccia di scambio
        gassoso.
        PRESSIONE PARZIALE DEI GAS E TRASPORTO DELL’O2 NEL SANGUE
        Il professore dice che ora verranno
        trattati gli ultimi cenni di fisica della
        lezione e presenta l’equazione di stato
        dei gas perfetti:
        La pressione parziale si calcola conoscendo
        la frazione del gas rispetto alla miscela. La
        pressione totale si calcola con la
        sommatoria di tutte le pressioni parziali dei
        gas presenti nella miscela. Lo stesso vale per
        le frazioni dei gas e per il numero di moli dei
        gas, il totale si calcola sommando tutte le
        grandezze parziali.
        13
        I valori standard delle pressioni parziali dei gas atmosferici variano in funzione dell’attività
        respiratoria e anche quando cambiano i livelli della pressione atmosferica:
        - A livello del mare: la pressione atmosferica è 760 mmHg, la pressione parziale di O2 è 160
        mmHg.
        - Sulla cima dell’Everest: la pressione atmosferica è 244 mmHg, la pressione di O2 è 50
        mmHg.
        In passato, qualcuno è salito sull’Everest senza bombola di ossigeno respirando quest’aria; il
        problema principale che si presenta è che nella cascata dell’ossigeno in queste condizioni il
        dislivello è fra 50 mmHg e 0 mmHg invece che fra 160 mmHg e 0 mmHg. Se si riduce la pressione
        dell’ossigeno dell’aria inspirata, l’organismo deve massimizzare il flusso di ossigeno aumentando la
        ventilazione.
        I soggetti che invece si immergono sott’acqua vanno incontro ad altri rischi dal punto di vista
        respiratorio. Quando si scende sott’acqua la pressione aumenta di un’atmosfera ogni 10 metri di
        profondità, quindi a 10 metri vale a 2 atm, di cui una presente a pelo d’acqua e una presente
        perché si è scesi di 10 metri.
        - A livello del mare, la pressione atmosferica è di 760 mmHg, la pressione di O2 è di 160
        mmHg.
        - A 100 metri al di sotto del livello del mare, la pressione atmosferica è di 8360 mmHg, la
        pressione di O2 è di 1751 mmHg.
        Le problematiche del respirare aria a pressione molto minore di quella normale, come nel caso
        dell’Everest o molto maggiore di essa, come nel caso del mare, derivano dal fatto che nella
        fisiologia respiratoria si considerano dei processi in cui un gas passa da una zona con soli gas, cioè
        quella alveolare, ad una zona con del liquido, il sangue. La legge di Henry stabilisce che la
        concentrazione del gas disciolto nel liquido è direttamente proporzionale alla pressione parziale
        del gas soprastante, in questo caso nell’area alveolare. Maggiore sarà la pressione nell’area
        alveolare, maggiore sarà il flusso di ossigeno che poi si potrà sciogliere nel sangue. Il fattore Ks è il
        coefficiente di solubilità del gas.
        14
        Questo è lo stesso tipo di problema che hanno i produttori di bevande gassate quando devono
        immettere anidride carbonica nel liquido. Per spingere il gas dentro al liquido bisogna aumentare
        la pressione di CO2 rispetto alla sua pressione fuori e far aumentare il numero di molecole che
        passano dentro al contenitore. Se si aumenta la pressione, un numero maggiore di molecole passa
        nel liquido. Quando si apre il contenitore, il gas comincia ad uscire e si ripristina l’equilibrio
        dell’atmosfera, la quantità di CO2 nel liquido ritorna uguale a quella nell’ambiente esterno e così
        anche la sua pressione parziale.
        In un litro di sangue a pressione di 100 mmHg, che è quella presente a livello alveolare, si possono
        sciogliere 3 mL di ossigeno. In queste condizioni, ai tessuti bisognerebbe fornire più di 80 litri di
        sangue al minuto, che moltiplicato per 3 ml sarebbe circa 240 mL. La gittata cardiaca è però solo di
        5 L/min, ciò vuol dire che il sangue è in grado di trasportare più di 3 mL di sangue al minuto, ne
        trasporta infatti circa 200.
        L’aumento della capacità di trasporto è dovuto al legame dell’ossigeno con l’emoglobina, che
        continua a sottrarlo dalla componente disciolta finché non si occupano tutti i suoi siti di legame.
        Il saturimetro misura proprio la percentuale di siti di legame dell’emoglobina occupati
        dall’ossigeno. Di solito è quasi al 100%, circa 198 mL di ossigeno sono legati all’emoglobina contro i
        3 mL disciolti.
        MECCANICA RESPIRATORIA
        In condizione di riposo si sposta mezzo litro d’aria ad ogni atto respiratorio, ma si possono portare
        nel sistema respiratorio volumi diversi di aria in base alle situazioni.
        15
        Per misurare queste variazioni di volume si utilizza lo spirometro, che è un rilevatore del tracciato
        spirometrico. Quando lo si utilizza, il paziente deve inspirare ed espirare attraverso un tubo
        collegato ad una campana rovesciata che galleggia su un liquido. Se il soggetto sottrae aria la
        campana si abbassa, se espira aria la campana si alza. Il tracciato dell’andamento della campana
        può essere registrato e mostra le variazioni di volume dell’aria nei polmoni nel tempo.
        A riposo il soggetto sposta mezzo litro d’aria con andamento sinusoidale, circa 15 volte al minuto
        (volume corrente). Se il soggetto aumenta l’ampiezza degli atti respiratori, l’ampiezza della curva
        aumenta fino ad un limite che corrisponde alla capacità polmonare totale, del valore di circa 6 litri.
        Se si prova ad espirare fino a che non esce più aria, si riescono ad espirare circa 5 litri di aria
        (capacità vitale). Rimane un volume residuo di circa 1 litro che non possiamo mai espellere dalle
        vie respiratorie. Il volume mobilizzabile vale quindi 5 litri.
        In un atto respiratorio normale si sposta solo 1/10 del volume che si potrebbe spostare realmente.
        Infatti, vale la relazione per cui: volume corrente (0,5 L) + volume di riserva inspiratoria (3 L) +
        volume di riserva espiratoria (1,5 L) = 5 litri di capacità vitale.
        Se alla fine di un’espirazione si smette di respirare per qualche secondo si ha all’interno delle vie
        respiratorie un volume residuo di circa un litro più un litro e mezzo di volume di riserva.
        Aggiungendo questo volume residuo di 1 litro alla capacità vitale si ottiene la capacità polmonare
        totale (CPT) di circa 6 litri.
        L’immagine riassume il rapporto tra tutti i volumi respiratori.
        Lo spirometro può anche essere uno strumento diagnostico: nella visita di idoneità sportiva, per
        valutare la capacità ventilatoria, viene richiesto di fare un’inspirazione massimale e poi di espirare
        forte. Dal volume residuo si sale ancora di cinque litri per poi espirare il più rapidamente e il più a
        fondo possibile. Il medico deve saper dire se il soggetto è idoneo o meno per l’attività fisica o se ci
        siano anomalie.
        Soggetto 1: è normale, nel tracciato spirometrico il soggetto arriva al volume residuo in due
        secondi, con l’80% del volume espirato nel primo secondo, cioè quattro litri su cinque.
        16
        Soggetto 2: respira sempre 5 litri ma in circa 5 secondi e questo denota una pneumopatia
        ostruttiva. Il soggetto riesce benissimo ad espandere i polmoni, ma ha un’aumentata resistenza al
        flusso dell’aria attraverso le vie respiratorie, come nel caso dell’asma, condizione patologica in cui
        si ha una broncocostrizione. Se il diametro si riduce aumenta la resistenza al passaggio dell’aria.
        Soggetto 3: inspira, arriva solo a 3° litro ed espira in un paio di secondi e questo denota una
        pneumopatia restrittiva. Il problema non sta nella velocità della respirazione, che è normale, ma
        nel volume d’aria in grado di ospitare: la capacità vitale è ridotta. Questo indica la presenza di una
        patologia polmonare restrittiva che riduce la capacità di espansione dei polmoni, essi sono meno
        elastici, come nel caso di una fibrosi interstiziale e quindi il soggetto non riesce a raggiungere i
        cinque litri ma si ferma a tre.
        Le patologie ostruttive sono caratterizzate dalla difficoltà a far uscire l’aria dai polmoni. Degli
        esempi sono:
        - Asma
        - Bronchite cronica
        - Enfisema
        Le patologie restrittive sono caratterizzate dalla difficoltà a far entrare aria nei polmoni. Degli
        esempi sono:
        - Fibrosi interstiziale
        - Sarcoidosi
        - Malattia muscolare, i muscoli non funzionano in maniera sufficiente
        - Gravi deformità toraciche, come gravi cifoscoliosi, che limitano la capacità di espansione del
        torace e dei polmoni.
        17
        FISIOLOGIA 30.10.2023 – PROF. MONTAROLO
        Cancelli – Cauchi Inglott
        OMEOSTASI DELLA CONCENTRAZIONE IDROGENIONICA
        L’argomento della lezione di oggi di
        solito viene affrontato alla fine del
        corso, e contiene molte nozioni di
        chimica e fisica.
        Lo ione idrogeno è uno ione molto
        pericoloso, tanto che la sua
        concentrazione deve essere
        mantenuta molto bassa.
        All’interno del liquido extracellulare
        (LEC) la sua concentrazione è di 40
        nM, valore molto basso. In alcune
        patologie, questo valore può salire e
        portare alla morte del paziente dal momento che l’eccesso di ioni acidifica l’ambiente.
        Perché questa situazione è pericolosa?
        Questa situazione è pericolosa perché gli enzimi, che sono strutture importanti per il
        metabolismo, non funzionano più bene in ambiente acido e le reazioni non proseguono.
        Infatti lo ione idrogeno va a modificare la struttura quaternaria dell’enzima, impedendo così
        al substrato di legarsi e di conseguenza bloccando il metabolismo.
        Il nostro metabolismo produce tanti ioni idrogeno, ma nonostante ciò, la loro concentrazione
        resta bassa perché molti vengono eliminati man mano che vengono prodotti, in modo da
        mantenere una specie di bilancio. Dal metabolismo deriva la CO2, che si unisce all’acqua
        formando acido carbonico, che è una prima fonte di ioni idrogeno. La produzione di
        idrogenioni deriva anche dagli
        acidi fosforici e solfidrici del
        metabolismo proteico. Inoltre
        perdiamo la parte neutralizzante,
        cioè la base coniugata dell’acido
        carbonico: HCO3- nell’urina.
        Esiste, per fortuna, un equilibrio
        locale tra produzione ed
        eliminazione.
        L’eliminazione avviene tramite la
        respirazione e l’azione del rene.
        Anche nel vomito, in caso di
        patologia, vengono eliminati molti
        acidi.
        Gli idrogenioni che derivano dalle fonti sopra citate, si riversano nel sangue e nel plasma
        acidificandolo. C’è però una prima linea di difesa: i tamponi.
        TAMPONI
        Ce ne sono di diversi tipi:
        • nel liquido extracellulare è presente il bicarbonato (ma non solo)
        • nel liquido intracellulare sono presenti proteine, l’emoglobina, l’urina, fosfati e
        ammoniaca.
        Queste sono tutte sostanze tampone che agiscono nell’immediato. In un tempo più lungo, gli
        idrogenioni che sono stati tamponati dai sistemi tampone vengono eliminati tramite
        respirazione o secrezione renale.
        In medicina si devono distinguere
        gli acidi fissi dagli acidi volatili.
        Esempio di acido volatile è l’acido
        carbonico, perché si può
        trasformare in CO2, che “vola via”
        dalla soluzione in cui si trova
        (sottoforma di gas). Il professore
        propone come esempio una
        bottiglia di Coca-Cola: se la
        scuotiamo, esce l’anidride
        carbonica che si trovava all’interno
        della soluzione come acido
        carbonico.
        Noi non produciamo una grande
        quantità di acidi fissi, circa 40-100 mEq (millieqivalenti) al giorno, ma la loro concentrazione
        può comunque variare, come per esempio l’acido lattico che aumenta sotto sforzo fisico.
        Parte degli idrogenioni viene prodotta a partire da questi acidi: dall’acido solforico, fosforico,
        cloridrico, lattico, piruvico.
        Il maggiore prodotto del metabolismo però è l’anidride carbonica. La quota di idrogenioni
        prodotti da essa è gigantesca: circa 13 mEq al giorno. [Un milliequivalente corrisponde ad
        una millimole per il professore]. Normalmente produciamo 250-300 millilitri di CO2 al
        minuto.
        Gli acidi prodotti sono quindi tantissimi, e gli idrogenioni non passano facilmente attraverso
        le membrane cellulari ma comunque riescono ad immettersi nel plasma.
        Il medico, per comprendere lo stato di salute di un paziente e avere una visione generale
        dell’organismo, deve come prima cosa misurare la concentrazione dello ione idrogeno.
        Per misurare la variazione anomala di ione idrogenione si utilizza il sangue arterioso.
        Perché non viene usato il sangue venoso? Perché il sangue arterioso è uguale in tutti i
        tessuti, al suo interno non sono ancora presenti i prodotti delle reazioni metaboliche che
        avvengono negli organi che irrorano. Se invece si volesse sapere della situazione del liquido
        cerebrospinale si dovrebbe proprio prelevare quello, che è un po’ più acido rispetto al
        sangue arterioso siccome possiede meno tamponi. Si può anche andare a misurare il secreto
        pancreatico oppure quello della mucosa gastrica.
        La concentrazione idrogenionica viene misurata sotto forma di pH. [Il professore richiama
        alla definizione di pH: il pH è una scala di misura utilizzata per esprimere il carattere acido o
        basico delle soluzioni ed è rappresentato dal logaritmo negativo della concentrazione di ioni
        idrogeno].
        Come detto in precedenza, la prima linea di difesa sono i tamponi. Una sostanza tampone è
        una soluzione contenente un acido debole (che si dissocia poco) e la sua base coniugata, che
        si può indicare genericamente come:
        AH = A-
        + H+
        MECCANISMO DI FUNZIONAMENTO DEL TAMPONE:
        • Se aggiungiamo degli ioni idrogeno, andiamo a turbare questo equilibrio, e la base
        coniugata si trasforma in acido debole, perché gli idrogenioni andranno a legarsi ad
        essa spostando la reazione verso sinistra.
        • Al contrario se sottraggo ioni idrogeno dalla soluzione, la reazione si sposta a destra.
        Ci sono molti tamponi nel nostro organismo, alcuni buoni altri meno.
        Come si fa a sapere se un tampone è meglio di un altro?
        In una soluzione contenente il tampone, si misura la concentrazione di ioni idrogeno nel
        tempo zero, poi si aggiungono o tolgono ioni e si vede quanto la concentrazione è cambiata
        rispetto a quella originale. Se non si osservano variazioni, il tampone è perfetto. Questa
        manovra si chiama curva di titolazione, e viene applicata dal medico per capire in che
        situazione si trova il paziente.
        TAMPONE FOSFATO
        Un tampone molto buono presente nel sangue arterioso e anche nel tubulo prossimale è il
        tampone fosfato.
        In questo tampone troviamo H2PO4
        -
        e
        HPO4
        2-, il primo è l’acido, il secondo la
        base.
        La formula rappresentata nell’immagine a
        sinistra rappresenta la concentrazione di
        ioni idrogeno:
        [H+] = 150 x [H2PO4
        -
        ]/[HPO4
        2-] nM
        L’acido non si dissocia tutto, ma rimane
        una quota indissociata. Chi stabilisce
        quanto si dissocia è la costante di
        dissociazione che si può scrivere come:
        K= [A-
        x H+
        ] /AH
        Da questa formula si può ricavare [H+] (ovviamente sostituendo in base al tampone, in
        questo caso dei fosfati). La concentrazione di ioni idrogeno è dunque uguale alla costante di
        dissociazione quando la concentrazione della base è uguale alla concentrazione dell’acido.
        In questo caso abbiamo una situazione di partenza in cui la concentrazione sia dell’acido che
        della base è di 10 mM, quindi la concentrazione di idrogeno è uguale a 150 nM. Nel grafico
        questa situazione è rappresentata dal punto centrale. Se si fa il logaritmo negativo di 150 nM
        si ottiene circa un pH di 6.8. Se si aggiungessero o togliessero degli acidi forti alla soluzione
        (es. HCL, che si dissocia completamente e libera 5 mM di ioni idrogeno), e non ci fosse il
        fosfato, la concentrazione di ioni salirebbe di molto, ma in questo caso gli ioni idrogeno
        vanno a legarsi alla base che aumenta di 5 mM, mentre l’acido cala di 5mM. Partendo da un
        rapporto 1:1 (10 mM e 10 mM), abbiamo ottenuto un rapporto di 3:1 (15 mM e 5 mM).
        La condizione di base di funzionamento di un tampone è che la concentrazione della base sia
        uguale a quella dell’acido, infatti i tamponi si esauriscono quando si esaurisce anche la base.
        SISTEMA TAMPONE DELL’EMOGLOBINA
        Un altro tampone molto funzionale è una proteina: l’emoglobina.
        HbO2 è l’emoglobina ossigenata, Hb è
        quella non ossigenata. Sulle ascisse è
        indicata la concentrazione di ioni
        idrogeno, sulle ordinate le millimoli di
        idrogenioni aggiunti. Ci sono due curve
        di titolazione, di cui una è per
        l’emoglobina ossigenata che si trova nel
        sangue arterioso. Se il saturimetro
        indica una saturazione del 98/99%, cioè
        quasi tutta l’emoglobina è ossigenata,
        si trova la relazione rappresentata nel
        grafico. L’emoglobina come proteina è
        un acido debole (a conferirle questa
        caratteristica è il gruppo imidazolico
        dell’istidina) e quando lega l’ossigeno, perde un idrogenione. Da questo si deduce che
        l’emoglobina ossigenata è un acido più forte dell’emoglobina deossigenata. Quando perde
        ossigeno a livello periferico (capillari), cattura degli ioni idrogeno che sono stati liberati dalla
        reazione di idratazione dell’anidride carbonica.
        Hb + O2  HbO2 + H+
        Il professore riporta un esempio clinico: i pazienti anemici hanno poca emoglobina e dunque
        hanno difficoltà a tamponare gli ioni idrogeno.
        Analizzando il grafico sopra riportato, vediamo che aggiungendo alla soluzione 0,3 mM di
        ioni idrogeno, la linea di titolazione dell’emoglobina ossigenata tende ad una lieve
        acidificazione (si passa dal punto A al punto D). Se desossigeniamo l’emoglobina, questa
        perde ossigeno e in più rimuove ioni idrogeno dalla soluzione perché perdendo ossigeno
        l’emoglobina diventa un acido più debole e cattura ioni idrogeno. Se si desossigenasse
        completamente l’emoglobina, senza variare la concentrazione degli idrogeni, si passerebbe
        dal punto D, con un pH di 7.32, al punto C, con un pH di 7.35 (che è una variazione molto
        importante). Per questo l’emoglobina è un tampone potentissimo. Ha solo un difetto: che si
        trova dentro il globulo rosso.
        Ricapitolando: se perde ossigeno diventa un acido più debole e toglie automaticamente
        degli ioni idrogeno alla soluzione. Questo avviene nei capillari periferici, mentre la reazione
        opposta avviene nei capillari degli alveoli polmonari.
        SISTEMA TAMPONE DEI BICARBONATI
        L’altro tampone è il sistema acido carbonico-bicarbonato.
        L’acido carbonico H2CO3 deriva dall’idratazione della CO2 che si trova nel sangue, in quello
        arterioso ha una sua pressione parziale e una sua concentrazione specifica. Entrando in
        soluzione l’anidride carbonica si idrata e forma acido carbonico. Per velocizzare la reazione di
        idratazione serve un enzima: l’anidrasi carbonica. Non si trova ovunque, ma senza di esso
        l’emivita della reazione sarebbe molto più lunga: quasi dieci secondi.
        Nell’immagine è rappresentata la costante
        di ionizzazione: K moltiplicata per il
        rapporto delle concentrazioni acido/base.
        Applicando la legge di azione delle masse
        derivata da questo si ottiene questa
        formula:
        pH = 6.1 + log (HCO3
        -
        /0.03 PCO2)
        Al numeratore troviamo la base coniugata.
        Nella formula non è presente l’acido
        carbonico perché è difficile da misurare,
        ma siccome sappiamo che è in equilibrio
        con la CO2, di cui è facile misurare la
        pressione parziale, mettiamo questa al
        denominatore. Lo 0.03 indica il coefficente
        di solubilità: quanta CO2 si scioglie per
        unità di volume a parità di pressione.
        Nel sangue arterioso la pressione parziale dell’anidride carbonica è circa 40 mmHg, quindi
        possiamo ricavare:
        [HCO3-] = 0.03 x Pco2 x 10^(pH-6.1) = 24 mM
        Sostituendo i valori otteniamo un pH di 7.4 (indicato dal punto A nel grafico), che è ottimale
        come valore, ma bisogna anche verificare che derivi da rapporti corretti: ad un preciso valore
        di bicarbonato, corrisponde un preciso valore di idrogenioni e pressione parziale di CO2, il
        tutto corrisponde ad un determinato pH.
        Se aumentano gli idrogenioni in una soluzione di acido carbonico che si dissocia, questi si
        legano al bicarbonato, quindi vedere come cambia il bicarbonato è come vedere quanti ioni
        idrogeno sono stati tolti/aggiunti.
        Il professore propone un esempio illustrato nell’immagine a fianco di come funziona il
        sistema acido carbonico – bicarbonato: in un becher abbiamo una concentrazione di CO2 di
        1,2 mM, che corrisponde ad una pressione parziale di 40 mmHg. Il sangue è in equilibrio con
        il gas. In più la concentrazione del bicarbonato è di 24 mM, mentre quella degli idrogenioni è
        di 40 nM. Se si aggiungono 10 mM di HCl, cosa cambia? Gli idrogenioni si legano al
        bicarbonato facendolo diventare acido carbonico, per cui le 24 mM di bicarbonato
        diminuiscono finché non si stabilisce un equilibrio. L’anidride carbonica, che è un gas, esce
        dalla soluzione e la pressione rimane sempre la stessa. Quindi la CO2 rimane costante,
        perché ciò che è aumentato è uscito. I bicarbonati invece sono diminuiti di 10 mM mentre gli
        idrogenioni sono aumentati leggermente, di circa 28 nM.
        Questo lo possiamo vedere in una rappresentazione grafica. La situazione di partenza è
        rappresentata dal punto A, mentre il punto B rappresenta ciò che ritroviamo dopo l’aggiunta
        di 10 mM di acido cloridrico. Quindi la reazione avviene precisa lungo l’esponenziale.
        [Ci risparmia l’aggiunta delle basi che suggerisce di fare come esercizio a casa.]
        CURVA DI TITOLAZIONE MISTA
        I tamponi sono tanti, ognuno con la sua curva di titolazione e quindi il medico deve lavorare
        con più curve. Questo si può semplificare mettendo assieme tutti i tamponi non volatili,
        come l’emoglobina e i fosfati, ottenendo una curva di titolazione mista.
        Il medico non deve solo diagnosticare un difetto nell’equilibrio acido/base, ma deve anche
        sapere se i tamponi si sono esauriti. Nel sangue arterioso troviamo due categorie di
        tamponi: il sistema dei bicarbonati, che ha la particolarità di avere come uno degli elementi
        l’anidride carbonica, un gas volatile che entra o esce. [Il secondo è quello rappresentato
        dall’equazione generica dei sistemi tampone, che mette insieme tutti gli altri sistemi
        tampone non volatili]. Per aumentare l’acidità del sangue basta andare in ipoventilazione,
        ma trattenendo il respiro non si può fermare il metabolismo quindi la variazione di acidità è
        minima (aumenta la CO2).
        Se si aggiungono ioni idrogeno, in modo che turbino l’equilibrio, tutti i tamponi lavorano
        contemporaneamente, ma in quale percentuale lavora uno piuttosto che l’altro?
        • Se vengono aggiunti idrogenioni da acidi fissi, come HCl, tamponano entrambi i
        sistemi tampone.
        • Viceversa, se vengono rimossi ioni idrogeno, a riversare idrogenioni sono sempre
        tutti e due i sistemi tampone.
        • Se la causa dell’aumento di acidità è dovuta ad una riduzione di frequenza
        respiratoria, non tampona il sistema bicarbonato perché lui è il responsabile
        dell’acidosi, a tamponare in questo caso ci pensano gli altri sistemi.
        L’aggiunta di acidi fissi si chiama acidosi metabolica, l’aggiunta di acidi volatili (aumenta
        l’anidride carbonica) si chiama acidosi respiratoria.
        Il professore mostra un grafico in cui si tenta di rappresentare l’aumento della PCO2 da 40 a 60
        mmHg. Questo vuol dire che la concentrazione dell’acido H2CO3 aumenta di circa 4 mM. Il
        che significa che gli idrogenioni che vengono riversati equivalgono ad un aumento di 4 mM
        di ioni idrogeno. Queste moli di idrogeno, che spingono la reazione verso destra, vengono
        tamponati dagli altri sistemi tampone la cui reazione complessiva viene spinta verso sinistra.
        Se non ci fosse quest’altra reazione tampone gli ioni idrogeno aumenterebbero di 4 mM
        senza fermarsi, a discapito del paziente. Siccome ci sono altri tamponi noi possiamo
        sopportare questo aumento di PCO2. Anche i bicarbonati aumentano di 4 mM, oltre agli
        idrogeni, per cui da 24 passeranno a 28. Senza la presenza del sistema tampone, il pH
        risultante sarebbe 7.28 (una bella differenza rispetto a 7.4).
        Il sistema tampone dei bicarbonati è il più potente perché ce ne è tanto ed inoltre la CO2 può
        entrare e uscire, quindi il serbatoio è infinito.
        ESEMPI CLINICI DI QUATTRO PATOLOGIE
        La misura del pH e dei bicarbonati sono utili per la diagnostica di alcune patologie:
        1) Acidosi respiratoria: modifica la CO2 prodotta dal metabolismo. La ventilazione mi
        permette di eliminare la CO2 che è stata prodotta. L’iperventilazione riduce la CO2,
        l’ipoventilazione provoca la salita della CO2 (questo ultimo caso porta ad acidosi). Ci
        sono diversi motivi clinici: diminuzione della ventilazione alveolare, diminuzione della
        capacità di scambio polmonare (es. covid, edema polmonare), disaccoppiamento
        ventilazione-perfusione. Quindi il pH scende, aumentano la concentrazione di
        bicarbonati e la pressione parziale di CO2 (questo indica che l’acidosi è respiratoria e
        non metabolica).
        2) Alcalosi respiratoria: data da una ridotta pressione parziale di CO2, le cause cliniche
        possono essere: iperventilazione (ansia, l’alta quota), intossicazione da aspirina. In
        questo caso la Pco2 cala, come i bicarbonati, mentre il pH sale.
        3) Acidosi metabolica: le cause cliniche sono diverse, come malfunzionamento renale,
        eccessiva produzione di corpi chetonici (nei diabetici), acidosi lattica (sforzo
        muscolare). I segni sono: una diminuzione del pH e dei bicarbonati, ma non abbiamo
        alcuna variazione nella pressione parziale dell’anidride carbonica.
        4) Alcalosi metabolica: può essere provocata da vomito prolungato che causa perdita di
        acidi fissi, il pH si alza, i bicarbonati anche, e non abbiamo nessuna variazione nella
        pressione parziale di CO2.
        Il professore mostra un grafico dell’acidosi metabolica. Nell’immagine è presente la formula
        di Henderson e Hasselbalch che permette di calcolare il pH. Sul grafico sono rappresentati
        entrambi i sistemi tampone. Il punto A rappresenta una situazione ideale di equilibrio (il
        paziente sta bene). Se si aggiunge acido cloridrico, ci si aspetta che i bicarbonati scendano e
        la CO2 non salga perché viene eliminata con la respirazione.
        Il punto che rappresenta questa situazione è il punto G. I bicarbonati sono scesi da 24 a 18
        mM, il pH è passato da 7.4 a 7.2 e il paziente è in chiara acidosi metabolica. Si potrebbe
        anche calcolare quanti idrogenioni sono stati tamponati da entrambi i sistemi tampone. 6
        mM di ioni idrogeno sono stati tamponati dal sistema bicarbonato, ma l’organismo è in grave
        acidosi. Ci sono dei sensori del pH e sono i chemocettori, che sentono l’acidità del sangue (o
        la basicità).
        Essendo i bicarbonati passati da 24 a 18 mM, sono cambiati i rapporti nell’equazione. Cosa si
        fa per correggere il difetto, lasciando i bicarbonati a 18 mM? Si diminuisce il denominatore
        (Pco2) tramite il sistema respiratorio che aumenta la ventilazione dopo aver ricevuto il
        comando dal sensore. Quindi la reazione si sposta verso sinistra e toglie degli ioni idrogeno,
        che in parte continuano ad essere
        riversati e la situazione rappresentata
        dal punto G si sposta verso quella
        rappresentata dal punto F. In questi casi
        anche il rene interviene.
        [Il professore ci tiene a ribadire questo concetto, ovvero che, anche se il pH risulta normale,
        bisogna fare attenzione a tutti i rapporti (bicarbonato, pressione anidride carbonica, ecc.)]
        1 di 16
        FISIOLOGIA - Lezione 15 – 31/10/23 - Prof. Fiumara
        Sbobinatore: Bruno
        Revisore: Castellano
        Il professore riprende l’argomento trattato nella scorsa lezione riguardante la spirometria e la misurazione del
        volume residuo.
        VOLUMI E PRESSIONI POLMONARI
        Dalla lezione precedente si ricorda che la
        spirometria permette di misurare i volumi
        mobilizzabili, ovvero la capacità vitale, pari a
        5L sui 6L della capacità polmonare totale.
        Domanda: Come si fa a misurare il volume
        residuo (cioè quel volume d’aria che anche
        con l’espirazione massimale, non si riesce a far
        uscire dal sistema respiratorio)?
        Si possono usare alcune tecniche basate sulla
        modulazione della concentrazione di alcuni
        gas come l’elio o l’azoto, il tutto basato su
        variazioni di pressioni e volumi. Non si misura
        direttamente il volume residuo ma la capacità funzionale residua, per ragioni pratiche.
        Nella figura qui a fianco si può osservare il tracciato
        spirometrico. La capacità funzionale residua (CFR) è
        data dalla somma del volume residuo (VR) e il
        volume di riserva espiratoria (VRE) ovvero circa 2,5L
        di aria (1L di VR e 1,5L di VDR), praticamente il
        volume d’aria presente nel sistema respiratorio alla
        fine di una espirazione a riposo. Quindi se ora si
        interrompesse l’attività espiratoria alla fine della
        espirazione si avrebbe nel sistema toracopolmonare la capacità funzionale residua. Con
        queste tecniche si determina la CFR e poi sottraendo
        il volume di riserva espiratoria, è possibile ottenere
        il volume residuo (VR).
        MISURAZIONE VR O CFR
        1. La prima tecnica per misurare il volume residuo o la CFR è basata sulla diluizione dell’elio. Si prende lo
        spirometro e anziché far respirare al soggetto l’aria che è normalmente contenuta, si inserisce una
        miscela gassosa, in cui togliamo un po’ di azoto. Quindi anziché mettere un 80% di azoto e 20% di
        2 di 16
        ossigeno, si lascia spazio per un 10%
        di elio, gas inerte che non è
        scambiato a livello alveolare.
        All’inizio dell’esperimento è
        presente un rubinetto che chiude il
        passaggio, si può dunque calcolare il
        volume dello spirometro fino al
        rubinetto e poi la frazione di elio
        contenuta in questo spazio.
        Dopodiché si apre il rubinetto e si
        mette in comunicazione lo
        spirometro con il volume del sistema
        respiratorio dell’individuo. Il
        soggetto inizia ad inspirare ed
        espirare con lo spirometro a partire dalla fine di una respirazione normale. Inizia a scambiare gas con lo
        spirometro quando il volume polmonare corrisponde alla CFR (il volume che vogliamo determinare).
        Successivamente si lascia che il soggetto ventili (espiri ed inspiri ripetutamente) l’aria precedentemente
        contenuta nello spirometro; dopo un po’ di tempo misurando la frazione di elio, si nota che è minore del
        10% di frazione iniziale perché l’elio si è distribuito in un volume più grande, quello dello spirometro più
        la CFR.
        Osservando la figura sottostante si nota che il prodotto del volume per la frazione di elio deve essere
        costante prima e dopo questa ridistribuzione del gas. Quindi il prodotto del volume dello spirometro e
        frazione iniziale di elio è uguale al prodotto fra volume finale che sarà volume dello spirometro più CFR
        per la frazione finale di elio. Di questi valori se ne conoscono 3 su 4, il 10% perché è stato determinato
        all’inizio, il volume dello spirometro ed è possibile misurare la frazione di elio alla fine del test. Risolvendo
        algebricamente si ricava la CFR dai tre parametri noti. Da quest’ultime si sottrae il volume di riserva
        espiratorio e si ottiene il volume residuo. Questi valori devono essere sempre calcolati perché in diverse
        patologie polmonari possono essere alterati, quindi non è possibile presumere che il volume residuo sia
        sempre 1L e la CFR 2,5L. Si possono avere variazioni importanti e questo è appunto uno dei metodi per
        calcolare esattamente questi valori.
        3 di 16
        2. Seconda tecnica basata sul lavaggio dell’azoto.
        Come funziona?
        Di nuovo si misurano le concentrazioni di gas e di volume, in
        questo caso il gas non è l’elio ma l’azoto presente nel sistema
        respiratorio del soggetto. L’apparato consiste in un sistema di
        valvole che permette al soggetto di inspirare ossigeno puro
        anziché aria, e successivamente espirare nel contenitore a
        forma di palloncino in cui sarà poi possibile misurare il
        volume man mano che il soggetto espira. Inoltre, si può
        misurare la concentrazione dell’azoto nell’aria che il soggetto
        espira.
        Il soggetto di nuovo inizia il test quando è alla fine di una
        espirazione a riposo, nel momento in cui il sistema
        respiratorio contiene la CFR (il volume ignoto che dobbiamo
        determinare). Il soggetto, quindi, inizia il test e parte a
        inspirare ed espirare.
        All’inizio quanto sarà la frazione di azoto nell’aria espirata?
        Intorno all’80%, man mano che il soggetto inspira ossigeno puro, questa frazione di azoto nell’aria
        espirata inizierà a calare, stiamo progressivamente lavando via l’azoto. Ad ogni espirazione una frazione
        dell’azoto sarà allontanata dai polmoni, e progressivamente tutto il gas sarà sostituito dall’ossigeno.
        Quando si è sotto l’1% di azoto nel sistema respiratorio possiamo considerare l’esperimento concluso.
        Ora si può di nuovo fare il calcolo basato sulla concentrazione del volume. Si conosce la frazione iniziale
        dell’azoto all’inizio dell’esperimento,
        si può misurare quella dell’aria
        espirata alla fine dell’esperimento e
        il volume in cui si distribuisce l’azoto
        alla fine della misura, perciò di nuovo
        è possibile calcolare la CFR da questi
        tre parametri noti. Facendo questo
        calcolo si ottiene la CFR e poi per
        sottrazione del volume di riserva
        espiratorio si ricava il volume
        residuo.
        3. Terza tecnica invece si basa sulla misurazione di variazioni di pressione e volume che si verificano
        intorno al soggetto e all’interno del sistema respiratorio del soggetto con inspirazione.
        Si deve usare uno strumento molto più complesso che si chiama pletismografo.
        Come funziona?
        4 di 16
        Si utilizza una cabina a tenuta stagna
        abbastanza grande per contenere il
        soggetto. Dopo la chiusura della cabina si
        misura la pressione dell’aria intorno al
        soggetto e il volume di aria sempre intorno
        ad esso, conoscendo il volume della cabina
        e sottraendo il volume del corpo del
        soggetto (calcolato tramite alcuni
        parametri fra cui il peso, l’altezza ecc.). Si
        possono anche misurare le variazioni di
        pressione a livello della bocca del soggetto,
        che riflettono le variazioni pressorie nel
        sistema respiratorio, inoltre si possono
        misurare variazioni di volume.
        Di nuovo si ha volume noto, pressione nota
        all’esterno, volume ignoto e pressione che
        è possibile misurare durante le variazioni,
        quindi anche in questo caso da alcuni parametri noti possiamo ricavarci la CFR (il parametro ignoto).
        Basandosisulla legge di Boyle: in un contenitore chiuso in una data condizione a parità di parametri come
        la temperatura, il prodotto di pressione e volume è costante.
        Tornando all’inizio dell’esperimento è importante dire che il soggetto inspira ed espira normalmente e
        ad un certo punto prima che il soggetto inizi ad espirare si chiude il passaggio dell’aria e si misura la
        variazione pressoria, che comunque è indotta dall’inspirazione che il soggetto tenta di compiere. Questa
        espansione del torace che si verifica (variazione di volume) può essere registrata, e utilizzando
        l’alterazione di questa variazione di volume si possono collegare le variazioni che avvengono all’esterno
        del soggetto con quelle che avvengono all’interno del sistema respiratorio.
        5 di 16
        Nella cabina prima di questo sforzo inspiratorio del soggetto, qual è la pressione? Quella che si misura
        all’inizio del test.
        Qual è il volume? Quello definito all’inizio del test.
        Quando il soggetto svolge questo sforzo inspiratorio il volume toracico aumenta un po’, quindi sottrae
        volume a quello del compartimento intorno al soggetto e la pressione varia in maniera inversamente
        proporzionale. Di conseguenza i 2 prodotti devono essere uguali. Quindi è possibile osservare questa
        variazione di volume in cui l’espansione del torace del soggetto riduce il volume dello spazio intorno ad
        esso. Se invece si analizzano le variazioni pressorie e di volume a livello del sistema respiratorio del
        soggetto, si ottiene nelle formule pressione e volume all’inizio e poi quando avviene questo sforzo
        espiratorio, qui il volume aumenta, V2 è l’ incognita, la CFR, il volume iniziale a cui si aggiunge questa
        variazione di volume.
        Il trucco algebrico che si usa per ricavare V2 è di ottenere ΔV dalla prima equazione di cui si conoscono i
        parametri (pressione all’esterno, il volume all’esterno del soggetto e il volume a livello del sistema
        respiratorio del soggetto).
        TRACCIATO SPIROMETRICO ED ETA’
        Ultime considerazioni su queste misure spirometriche, è che ci sono delle variazioni di questi parametri legati
        alle patologie del sistema respiratorio; si è visto in precedenza il calcolo del VEMS e cosa succede in un soggetto
        con patologia ostruttiva come l’asma o con patologia restrittiva come la fibrosi polmonare. Si ricordi che
        variazioni di questi parametri sono
        anche dovute all’invecchiamento
        (fisiologicamente), nonostante non ci
        siano particolari condizioni patologiche.
        La capacità inspiratoria ed espiratoria del
        soggetto va gradualmente declinando,
        sia la capacità polmonare totale sia il
        volume residuo, circa 5L della capacità
        vitale, andranno gradualmente a
        scendere. Scendono sia la capacità
        polmonare totale sia il volume residuo,
        diminuisce la capacità del soggetto di
        inspirare ed espirare anche in
        conseguenza della riduzione progressiva
        della efficienza muscolare. Poi si
        possono ovviamente sovrapporre a ciò
        fenomeni patologici.
        Questo soggetto ultrasettantenne mobilizza circa 3 litri come si può osservare nel grafico (figura soprastante).
        TRACCIATO SPIROMETRICO E FORZA DI GRAVITA’
        Si noti che la forza di gravità ha una forte influenza sulla funzionalità del sistema respiratorio.
        Pensando alla struttura dei polmonisi ha un organo estremamente pneumatizzato siccome è in gran parte pieno
        d’aria e il peso stesso dell’organo tende a gravare sulle strutture che sono alla base del polmone, esso inoltre
        risente della compressione da parte di strutture adiacenti, prime tra tutte la gabbia toracica e il diaframma. Il
        diaframma oltre che per una contrazione attiva può essere spostato dalla pressione esercitata dai muscoli
        6 di 16
        addominali che stanno sull’altro
        versante dei polmoni. Quando si
        cambia posizione:
        dall’ortostatismo (in posizione
        retta) al clinostatismo (in
        posizione sdraiata) si verifica uno
        spostamento dei visceri
        addominali e una maggiore
        compressione sul diaframma;
        perciò la CFR cambia. Stessa cosa
        si ottiene mettendo il soggetto su
        un letto basculante che ha la
        possibilità di ruotare, si vedono
        queste variazioni legate alle
        variazioni pressorie che
        avvengono a livello addominale.
        VENTILAZIONE TOTALE
        Ora pian piano ci si addentra
        nella ciclicità di questo processo,
        si è già discusso del fatto che
        ogni minuto si hanno circa 15 atti
        respiratori e ad ognuno si
        mobilizza circa mezzo litro d’aria.
        Significa 7,5 L al minuto, si è già
        accennato anche che variando
        frequenza respiratoria e volume
        corrente è possibile variare la
        ventilazione totale, questo
        volume d’aria che entra ed esce
        dal sistema in 1 minuto. Si può
        facilmente passare da 7/8 litri al
        minuto a 30 litri, semplicemente raddoppiando questi due parametri.
        Fino a che punto possiamo aumentare la ventilazione al minuto?
        E’ possibile arrivare facilmente a volumi intorno a 100 litri al minuto con esercizio fisico intenso e in condizioni
        limite addirittura arrivare intorno ai 200 litri al minuto, quella che si chiama massima ventilazione volontaria,
        uno sforzo che può essere mantenuto per brevissimi momenti. Si noti come il margine sia maggiore di venti
        volte, il sistema respiratorio può aumentare enormemente la ventilazione totale variando questi parametri. Nel
        compiere questo processo ciclico si deve compiere in termini meccanici un lavoro.
        Perché i muscoli devono lavorare?
        7 di 16
        Perché devono vincere delle resistenze, le quali derivano in parte dalla natura del parenchima polmonare. Il
        tessuto polmonare ha una propria elasticità, quando si espandono i polmoni si deve vincere questa elasticità,
        ovvero stirare il parenchima e questo implica un lavoro in termini meccanici. Oltre a questo, a livello degli alveoli
        polmonari si produce un fenomeno che si chiama tensione superficiale.
        Quando si determina questo fenomeno?
        Quando si ha l’interfaccia fra un gas e un liquido, sulla superficie del liquido si produce una tensione superficiale
        legata all’attrazione fra le molecole di superficie del liquido stesso.
        Dov’è l’interfaccia aria-liquido nei polmoni?
        A livello alveolare, si ha l’aria che riempie gli alveoli a contatto con un sottile strato di liquido che riveste la parete
        alveolare, non ci sono direttamente le membrane dei pneumociti esposti all’aria, c’è un sottile filo di liquido, ed
        è esso che va a sciogliersi in surfattante, liberato negli alveoli dai pneumociti di tipo 2. Quindi queste resistenze
        legate alla natura elastica del parenchima e alla presenza della tensione superficiale costituiscono le resistenze
        elastiche.
        Per quanto riguarda invece le resistenze viscose legate al flusso dell’aria attraverso le vie aeree, si definisce l’aria
        come un fluido che viaggia in un sistema di condotti
        in cui c’è una certa resistenza al flusso del fluido, ma
        che dipende da una serie di parametri come: la
        viscosità del fluido, la lunghezza dei condotti e il
        diametro di questi condotti. Per avere un’immagine
        intuitiva del lavoro respiratorio in termini meccanici
        è possibile usare come analogo del sistema
        respiratorio questo modello meccanico semplice
        qui a lato. In esso è presente un peso vincolato a
        una molla che è legata all’altro lato da una barriera
        immobile, e il peso può scorrere su questa
        superficie. Si immagini che fra questo blocchetto e
        la superficie su cui può scorrere non ci sia attrito, è
        possibile spostare questo blocchetto nei tre step
        raffigurati in figura, ma per spostarlo si deve
        8 di 16
        compiere un lavoro che è uguale alla forza che si applica per lo spostamento del blocchetto. La forza serve perché
        si stira la molla che si oppone all’allontanamento del blocchetto e vince queste resistenze elastiche. Questo è
        l’esempio delle resistenze che si chiamano di natura elastica come: l’elasticità parenchimale e la tensione
        superficiale.
        In questa situazione in assenza di attrito il lavoro è proporzionale alla distanza, più si deve allontanare questo
        blocchetto dalla superficie più si applica forza e più si compie lavoro; quindi, più si vogliono espandere i polmoni
        più si deve lavorare in termini meccanici. E qui la forza che si applica è direttamente proporzionale alla distanza
        che si vuole percorrere.
        Nel mondo reale si ha anche un attrito tra le due superfici, e questo attrito si manifesta quando si sta spostando
        il blocchetto, quando si è all’inizio o alla fine che il blocchetto è fermo e l’attrito non si manifesta. Quindi quando
        il blocchetto è fermo in una situazione reale (con attrito) si deve applicare la stessa forza di quando il blocchetto
        non è sottoposto ad attrito, come si può osservare nell’immagine. Mentre quando ci si sposta da un punto verso
        un altro ad ogni punto intermedio si andrà ad applicare una forza maggiore di quella che si avrebbe applicato
        solo per vincere le resistenze elastiche. Questa forza in eccesso è quella che serve a vincere l’attrito o le
        resistenze viscose nel polmone, perché in questa fase c’è l’attrito che si manifesta così come quando il polmone
        si sta espandendo e passa da un volume iniziale a un volume finale, in cui in tutti i punti intermedi c’è un flusso
        d’aria che raggiunge il suo picco nella parte intermedia. È qui che questo eccesso di forza che si deve raggiungere
        rispetto al valore senza attrito diventa maggiore.
        Esso pian piano si riduce e le due curve nei
        due modelli più in basso coincidono nei due
        estremi, cioè quando non si ha spostamento,
        ovvero quando non si manifesta l’attrito
        (quando non si ha flusso d’aria). Quindi nel
        momento in cui il sistema respiratorio
        espande i polmoni e si porta da un volume ad
        un altro compie un lavoro meccanico, questo
        lavoro meccanico deve estendere il
        parenchima, vincere gli effetti della tensione
        superficiale e nelle fasi in cui il flusso è
        maggiore si avrà una resistenza a questo
        flusso. Quindi il lavoro totale è la somma di
        un lavoro di tipo elastico e un lavoro di tipo
        resistivo. Come si è già visto nei test di spirometria, si troveranno dei pazienti che hanno delle aumentate
        resistenze al flusso dell’aria. Essi, per esempio, hanno una broncocostrizione eccessiva e devono lavorare di più
        per ventilare e spostare l’aria perché aumenta il lavoro di tipo resistivo. In altri pazienti che hanno una ridotta
        estensibilità polmonare c’è per esempio una fibrosi parenchimale in cui il polmone è meno facilmente
        espandibile, oppure ci sono dei neonati prematuri che non hanno abbastanza surfattante e hanno un livello di
        tensione superficiale elevato che tende a ridurre l’espansibilità dei polmoni. In questi casi aumenta il lavoro di
        tipo elastico.
        9 di 16
        Le resistenze di tipo elastico sono
        quelle parenchimali, quelle legate
        alla presenza della tensione
        superficiale. Si possono definire un
        concetto di compliance o
        distensibilità di una struttura
        (polmone) come la relazione fra le
        variazioni pressorie e le variazioni
        di volume. Quando si inspira è
        necessario variare la pressione che
        permette di richiamare l’aria
        all’interno dei polmoni, questa
        variazione di pressione porta ad
        un’espansione del parenchima
        polmonare e ad un aumento di
        volume. Per generare questa
        variazione di pressione si deve
        compiere un lavoro con i muscoli. Quindi il concetto di compliance corrisponde a quanta pressione è necessario
        applicare per avere una variazione di volume. È chiaro che un polmone con un elevata distensibilità chiederà
        piccole variazioni di pressione per avere una espansione maggiore, un polmone più rigido o fibrotico richiederà
        variazioni di pressione maggiori per avere la stessa variazione di volume. Il reciproco di questa grandezza è
        l’elastanza. Questo concetto non si applica solo al polmone, esiste anche una compliance toracica. Anche qui è
        possibile applicare gli stessi concetti al sistema toraco-polmonare, si vedrà quando il polmone e il torace sono
        accoppiati dal punto di vista meccanico cosa succede fisiologicamente.
        Le resistenze viscose dipendono da una serie di parametri, quello più importante dal punto di vista fisiologico è
        il diametro dei bronchi. Esso non è fisso ma può essere entro certi limiti regolato fisiologicamente
        nell’organismo. Può essere regolato per la presenza di cellule muscolari lisce nella parete bronchiolare che
        contraendosi/rilasciandosi possono restringere/dilatare le strutture bronchiali. Il controllo dello stato di
        contrazione di queste cellule muscolari lisce è deputato al sistema nervoso autonomo e ad alcuni ormoni
        circolanti, qui ha prevalenza il sistema nervoso
        simpatico rispetto al parasimpatico. Questi due
        sistemi hanno azioni opposte sui visceri. Il
        simpatico tramite terminazioni nervose postgangliari utilizza come neurotrasmettitore la
        noradrenalina mentre le terminazioni postgangliari del parasimpatico rilasciano
        acetilcolina. Si attiva anche la midollare del
        surrene, che libera l’adrenalina e noradrenalina,
        le quali raggiungono i polmoni per via ematica.
        Queste inducono broncodilatazione perché
        vanno a legarsi a recettori di tipo beta 2
        adrenergici. L' acetilcolina ha l’effetto opposto,
        stimola la loro contrazione. Quindi quando poi
        si avranno pazienti che hanno una crisi
        10 di 16
        respiratoria legata a broncocostrizione eccessiva, uno degli strumenti terapeutici sarà la somministrazione di
        farmaci che inducono broncodilatazione.
        DIFFERENZE DI PRESSIONE IN ATTIVITA’ RESPIRATORIA
        Ora ci si focalizzerà sulle
        variazioni di pressione che
        avvengono nell’attività
        respiratoria. Per
        comprendere meglio in
        termini quantitativi, si
        devono considerare tre
        valori pressori, uno è quello
        all’esterno dell’organismo,
        la pressione atmosferica del
        punto in cui ci troviamo,
        pressione barometrica che a
        livello del mare è
        760mmHg. Dopodiché gli
        altri due valori sono
        all’interno del sistema
        respiratorio, il livello di
        pressione negli alveoli (pressione alveolare) e il valore di pressione nello spazio pleurico fra le due pleure.
        Dopodiché da questi tre valori è possibile ricavare per differenza se si prendono a coppie queste differenze di
        pressione. Per esempio, la differenza di pressione fra alveoli e ambiente esterno, chiamata pressione
        transmurale.
        Se ora interrompete per un momento la respirazione, tenete le vie aeree aperte, lasciate la comunicazione fra
        alveoli e atmosfera, che valore ha la pressione alveolare? (Domanda d’esame)
        La stessa pressione di quella atmosferica, perché vi è comunicazione diretta con l’esterno, quindi la pressione
        transmurale sarà 0. Qui non si ha un flusso netto d’aria in entrata o in uscita. Per generare un flusso d’aria si deve
        portare questo valore diverso da 0, in senso positivo o negativo. Se la pressione alveolare è inferiore alla
        pressione barometrica si avrà un valore negativo se invece è superiore alla barometrica si avrà un valore positivo.
        Come si fa a richiamare aria negli alveoli dall’esterno?
        E’ necessario abbassare la pressione intraalveolare al di sotto di quella atmosferica. Se si vuole far uscire aria
        dagli alveoli bisogna comprimerli in modo da portare la pressione al loro interno al di sopra di quella esterna,
        così è possibile spingere un certo volume d’aria all’esterno. Quando si respira, continuamente questo valore
        assume valori positivi e negativi in successione: nelle fasi di inspirazione ha valori negativi, mentre assume valori
        positivi in fase espiratoria. Il valore è 0 ad ogni ciclo, quando si passa da una fase all’altra, da inspirazione ad
        espirazione e viceversa, per un momento.
        11 di 16
        Un’altra differenza è fra la pressione intraalveolare e infrapleurica, pressione transpolmonare. E tra pressione
        infrapleurica e pressione barometrica: pressione transtoracica. Facendo considerazioni algebriche, si nota che
        la pressione transmurale può essere ricavata dalla somma delle altre due differenze pressorie (transpolmonare
        e transtoracica).
        Si analizzino le relazioni tra pressione e volume nel sistema respiratorio in condizioni statiche, senza contrazione
        dei muscoli respiratori. Questo è un grafico in cui sull’asse delle ascisse è rappresentata la pressione mentre
        sull’asse delle ordinate il volume del sistema toraco-polmonare, espresso come % della capacità vitale. La curva
        verde si riferisce alla pressione transmurale misurata in condizioni statiche, ovvero in assenza di flusso e in
        assenza di movimenti dei muscoli respiratori. Si immagini di riempire il sistema a diversi gradi di riempimento
        (dei polmoni) e poi andare a misurare la differenza di pressione presente fra alveoli e ambiente esterno. Si provi
        a inspirare fino a dove si può (fino al massimo riempimento del sistema respiratorio) per poi chiudere le vie
        respiratorie e rilasciare i muscoli. Dopodiché si apriranno le vie aeree e sarà possibile notare che l’aria esce,
        perché nel momento in cui si aprono le vie c’è una differenza di pressione positiva tra spazi alveolari e ambiente
        esterno. Nel grafico la situazione in cui si riempono completamente i polmoni è rappresentata con la pressione
        pari a 50 cmH2O .
        Il professore spiega che per qualche ragione i fisiologi della respirazione hanno usato i centimetri d’acqua usando
        dei nanometri ad acqua per misurare le differenze di pressione.
        Ora si può fare l’esperimento opposto: si svuoti il sistema fin dove si riesce e lo si porti a livello 0 di volume, poi
        si chiudano le vie respiratorie,si rilascino i muscoli e di colpo si aprano le vie. L’aria entra perché in quel momento
        si aveva una differenza di pressione tra alveoli e ambiente esterno negativa a –40. Si può ripetere questo
        esperimento a tutti i livelli di riempimento/svuotamento del sistema ed ogni volta si segna il “puntino”: viene
        fuori questa curva.
        Quando si esegue il primo tentativo, il volume scende ma non fino a volume pari a 0, si arresta allo 0 di pressione
        transmurale. Stessa cosa col secondo tentativo. Questo punto corrisponde circa a 1/3 della capacità vitale, se il
        12 di 16
        totale è attorno a 5L sarà intorno a 1,5L, questo sommato al volume residuo corrisponde alla CFR o capacità
        funzionale residua. Questo è il punto in cui si parte per inspirare l’aria. Il sistema trova il punto di equilibrio
        statico in questo punto, si parla dunque di sistema toraco-polmonare.
        Se si osservasse meglio questo punto, si avrebbe una situazione che dal punto di vista meccanico è di equilibrio
        fra due tendenze opposte. Da un lato in questo c’è una tendenza dei polmoni a retrarsi ulteriormente, ridurre il
        volume del sistema, la quale è esattamente controbilanciata dalla tendenza della gabbia toracica a espandersi.
        Questo equilibrio fisiologico lo notiamo in maniera eclatante in condizioni patologiche.
        Si immagini l’arrivo di un paziente al pronto soccorso che ha una grave difficoltà respiratoria, avendo avuto un
        incidente stradale con un trauma toracico e un emitorace, ovvero una ferita penetrante che ha creato una
        comunicazione diretta fra
        lo spazio pleurico e
        l’atmosfera. Normalmente
        lo spazio fra i due foglietti
        pleurici è isolato
        dall’atmosfera, invece
        questa lesione crea una
        comunicazione anomala. Si
        richiedono delle indagini
        radiologiche e come si può
        osservare nella figura a lato
        si ottiene questo quadro. A
        sinistra vi è una radiografia
        frontale, al centro è
        presente il cuore, più sotto
        il diaframma, poi le coste,
        più scura la trachea e poi i
        polmoni. Mentre a destra
        vi è una TAC (tomografia assiale computerizzata) che fornisce delle sezioni di questa struttura, in senso
        trasversale. In questa immagine si vede al centro il cuore, sopra lo sterno, più sotto una vertebra e l’aorta, il
        problema è evidente nella parte destra. Normalmente dovrebbe notarsi una simmetria fra le 2 parti dx e sx ma
        qui la differenza è che sul lato sx si nota la diramazione dei vasi in un normale polmone, mentre sul lato destro
        vi è una struttura densa colorata di bianco, che rappresenta il polmone collassato, ovvero che si retrae
        drasticamente verso l’ilo ed essa è la tendenza naturale del polmone, data la sua elasticità parenchimale. Il
        polmone fisiologicamente viene tenuto espanso perché l’anatomia e la presenza delle pleure lo costringono a
        mantenere questo grado di espansione. La gabbia toracica liberata da questo vincolo tende a espandersi dal lato
        destro.
        Perché il paziente non respira bene?
        Perché il polmone non riesce più a espandersi e creare quella pressione intraalveolare che richiama l’aria.
        Quindi in questi casi cosa occorre fare per recuperare la funzionalità respiratoria da questo emitorace?
        Prima di rispondere il professore torna sull’immagine e chiede cosa rappresenta la parte nera, non occupata dal
        polmone, dice che è l’aria, che entrata dall’esterno.
        13 di 16
        Si deve chiudere la comunicazione fra atmosfera e comparto intrapleurico e lentamente sottrarre dell’aria con
        una leggera aspirazione e pian piano far riespandere il polmone, ripristinare la situazione iniziale e riportare le
        due strutture ad essere meccanicamente solidali.
        Tornando alla figura del diagramma pressione-volume del sistema toraco-polmonare, ora è possibile
        comprendere per esempio la curva rossa che esprime il comportamento del polmone isolato dal sistema toracopolmonare. Si notano le relazioni fra pressione e volume all’interno del polmone. Immaginandolo isolato dal
        sistema, lo portiamo a vari livelli di riempimento e misuriamo la pressione transpolmonare tra l’interno del
        polmone e l’esterno (cavo pleurico). Innanzitutto, questa pressione transpolmonare ha valori solo positivi negli
        ambiti di volume che si considerano. Quindi la pressione transpolmonare (quando la pressione transmurale è 0)
        non è 0, cioè se si lasciasse il polmone libero di raggiungere il proprio punto di equilibrio, isolato dalla parete
        toracica, il polmone ridurrebbe il proprio volume drasticamente e tenderebbe a 0 (scenderebbe ancora un po'
        dal volume residuo). Questo è ciò che si ha visivamente osservato quando lo si ha svincolato dalla parete
        toracica. Nel punto in cui la pressione transmurale è 0, se si svincolasse la pressione transpolmonare si vedrebbe
        che raggiunge il proprio punto di 0 cioè di pressione transtoracica a un volume superiore alla CFR, quindi tende
        ad espandersi un po'. Se si uniscono le curve, rossa per il polmone e blu per il torace si capisce che il sistema
        toraco-polmonare, ovvero la curva verde (cioè l’andamento della pressione transmurale) può essere ricavato in
        ogni punto dalla somma dei valori di pressione transpolmonare e transtoracica. Qui la curva verde assume valore
        0 perché i due valori di pressione transpolmonare e transtoracica hanno valore uguale e opposto. In questo caso
        la situazione di equilibrio si raggiunge quando la pressione transmurale diventa 0 perché la tendenza del
        polmone a retrarsi è espressa da questo valore positivo di circa 4-5 cmH20, che è esattamente identico alla
        tendenza della gabbia toracica ad espandersi, e stanno lì perché sono vincolati meccanicamente, se si lasciassero
        andare ognuno andrebbe nella propria direzione. Dato l’andamento di queste curve quando si è a capacità
        polmonare totale entrambe le strutture hanno tendenza a retrarsi, entrambe sono con valori di pressione
        positivi.
        14 di 16
        Quando invece si hanno volumi bassi prevale l’effetto della gabbia toracica, più si svuotano i polmoni più i
        polmoni si avvicinano al loro punto di equilibrio statico e la gabbia toracica si allontana. Quindi qui il ritorno alla
        CFR deriva dalla tendenza del torace ad espandersi. “Il messaggio da portare a casa” rispetto a queste curve che
        esprimono le relazioni pressione volume per il polmone isolato, per il torace e per il sistema toraco-polmonare,
        è che qui il comportamento meccanico di queste due strutture (torace e polmone) determina il comportamento
        complessivo del sistema.
        Ora ci si sofferma su due aspetti importanti, il primo è che la curva rossa non è una retta, ma ha tendenza
        variabile, zone più ripide e zone più appiattite. Se si vuole aumentare il volume polmonare del 40% della capacità
        vitale, ovvero di poco meno di 2 litri, e si ha una variazione pressoria di 6/7 cmH2O, ci vorrà più pressione. Se si
        rapporta questa variazione di volume rispetto a quella pressoria si ottiene la compliance ovvero la distensibilità.
        E' più facile espandere il polmone nella fase più ripida. Più è alta la pendenza più è alta la compliance, più è
        facile espandere il polmone in quella regione. Di nuovo questa relazione e la compliance variano in condizioni
        patologiche.
        Il polmone con fibrosi ha la curva
        spostata verso destra, ovvero che
        chiede variazioni pressorie maggiori
        del normale per avere lo stesso
        aumento di volume. Un polmone
        con enfisema che è più facilmente
        espandibile ha una curva spostata a
        sinistra. Quindi per portare il
        polmone normale da 0 a 60% della
        capacità vitale c’è necessita di una
        variazione pressoria di 11-12
        cmH2O, per un polmone fibrotico
        per arrivare allo stesso volume ci
        serve una variazione di 17-18
        cmH2O, mentre per il polmone con
        enfisema bastano 5 cmH2O. Queste
        non sono le sole patologie che possono alterare la distensibilità polmonare, in alcune condizioni si arriva a livelli
        di compliance molto bassi per esempio di RDS (respiratory distress syndrome). Quest’ultima è una condizione
        che si può trovare in un soggetto con elevate resistenze elastiche come un neonato prematuro che non produce
        abbastanza surfattante, esso ha una grande difficoltà ad espandere il polmone e deve generare grandi variazioni
        pressorie anche solo per generare piccole variazioni volumetriche; di conseguenza il lavoro respiratorio aumenta
        e non riuscirebbe a sopravvivere se non ci fossero i sistemi per ridurre questo lavoro respiratorio, sia con
        ventilazione assistita sia con somministrazione di surfattante che aiutano a ridurre la tensione superficiale.
        E’ possibile definire anche una compliance della parete toracica e anche essa può variare in condizioni
        patologiche. Ad esempio, a causa di deformazioni toraciche non si riuscirebbe a variare il volume della gabbia
        toracica in maniera adeguata, oppure per ragioni funzionali, come variazioni pressorie intraddominali in
        gravidanza, ascite (accumulo di liquido nella cavità addominale); le quali possono limitare la capacità di
        espandere il torace. Di nuovo, la compliance totale e il suo reciproco (l’elastanza totale) del sistema toracopolmonare derivano da quelle del torace e del polmone, se il polmone o la gabbia toracica per qualche motivo
        15 di 16
        patologico hanno una compliance ridotta, questo influisce poi sul sistema toraco-polmonare che avrà una
        compliance ridotta rispetto al normale.
        Dal punto di vista quantitativo è possibile sommare le due elastanze, i due reciproci delle compliance; quindi,
        l’elastanza totale del polmone è data dalla somma dell’elastanza toracica e del polmone. Tornando al grafico in
        relativo al diagramma pressione-volume del sistema toraco-polmonare, la curva blu indica l’andamento della
        compliance toracica e si può vedere un andamento diverso. Quello del polmone ha una compliance maggiore a
        bassi volumi di riempimento del sistema, il torace ha compliance maggiore a volumi più alti e poi la curva tende
        ad appiattirsi. Il sistema toraco-polmonare ha una curva sigmoidale verde che ha una compliance variabile che
        dipende dalla compliance di torace e polmone.
        La pendenza maggiore della curva verde è nella parte centrale e si riduce alle estremità, cioè la compliance del
        sistema toraco-polmonare è maggiore in volume di riempimento intermedi e tende a ridursi ad alti o bassi
        volumi. Nella regione centrale della curva (pendenza), infatti, si lavora nelle condizioni più favorevoli, mentre
        alle estremità nelle condizioni più faticose. Il sistema è quindi ottimizzato dal punto di vista funzionale per
        funzionare nella zona con maggiore compliance. E questa condizione può cambiare nei soggetti patologici.
        In questa immagine a lato si può osservare che il soggetto espirando ed inspirando 0,5L si sposta nella zona con
        maggiore compliance toraco-polmonare. Questa situazione può cambiare in condizioni patologiche. Se la fibrosi
        polmonare sposta la curva del polmone a destra e
        il torace in quel soggetto è normale, anche la
        curva verde si sposta verso destra e si abbassa
        l’incrocio della curva con l’asse 0. Cioè la CFR si
        riduce con i soggetti con fibrosi polmonare. Se
        invece si ha un polmone con enfisema che ha una
        compliance maggiore la curva polmonare si sposta
        a sinistra insieme alla curva verde, l’incrocio con
        l’asse 0 avviene con un volume maggiore e in
        questi soggetti aumenta la CFR, iniziano ad
        inspirare ad un volume più elevato rispetto ai
        soggetti normali. Questa curva verde è stata
        misurata in condizionistatiche, in assenza di flusso
        punto per punto con muscoli rilasciati. Ora si
        immagini di ripetere la stessa misura e di costruire una curva simile, solo che a ogni livello di riempimento si
        sovrappone l’azione dei muscoli inspiratori.
        Vediamo qual è il contenuto della contrazione dei muscoli inspiratori o espiratori alla pressione transmurale.
        Quello che si ha misurato in precedenza è la relazione fra pressione e volume quando si tiene conto solo delle
        proprietà meccaniche passive del torace e del polmone. Adesso si aggiunge l’effetto dei muscoli. Se si riporta il
        sistema alla capacità polmonare totale, si chiudono le vie respiratorie e si misura quel valore positivo di prima.
        In alto nel grafico oltre a tenere il sistema riempito, si tengono le vie respiratorie chiuse, si ha differenza di
        pressione positiva fra alveoli e ambiente esterno e c’è una maggiore pressione intraalveolare rispetto
        all’atmosfera. Se in questo punto si inizia a contrarre con tutta la forza i muscoli espiratori e non si lascia uscire
        l’aria, la pressione intraalveolare aumenterà ancora in modo importante. La pressione aumenta da 50 a più di
        200 cmH2O, il gas nel sistema respiratorio si trova ad essere compresso, quindi si riduce anche il volume. Questo
        punto, di conseguenza, si sposta verso destra perché aumenta la pressione e si riduce il volume. Se si ripete
        16 di 16
        questa misura a tutti i livelli di riempimento a cui si sovrappone la contrazione dei muscoli espiratori, la curva
        precedente si trasforma nella nuova. L'azione dei muscoli espiratori può aggiungere un contributo notevole alle
        variazioni della pressione intraalveolare rispetto all’esterno.
        Si ripete lo stesso esperimento ma anziché attivare i muscoli espiratori, si attivano i muscoli inspiratori, a volume
        residuo si chiude il sistema, si svuotano le vie espiratorie e si misura una pressione negativa fra gli alveoli e
        l’ambiente esterno. Se poi si mettono in azione i muscoli inspiratori ma non si permette all’aria di passare, questa
        depressione alveolare diventerà ancora più negativa, passando al punto estremo. Se poi si ripete l’esperimento
        a tutti i livelli di riempimento, la curva verde diventa quella a sinistra.
        Conclusione di questo grafico è che l’attività di contrazione di muscoli espiratori ed inspiratori può indurre forti
        variazioni della pressione intraalveolare in un senso o nell’altro. Sono queste variazioni che permettono di
        respirare in varia intensità con una attivazione via via maggiore di questi muscoli che devono generare poi
        variazioni pressorie, proporzionali al volume d’aria che mobilitano.
        FISIOLOGIA - 16^ lezione- 02/11/2023 - Professore Fiumara
        Sbobinatore: Casaleggio
        Revisore: Casalino
        RESISTENZE E LAVORO ELASTICO
        TENSIONE SUPERFICIALE E SURFATTANTE
        Nelle lezioni precedenti, si stavano considerando
        le resistenze di tipo elastico e il lavoro che i
        muscoli respiratori compiono per espandere la
        gabbia toracica: questo lavoro elastico dipende
        dalla elasticità polmonare e dalla presenza della
        tensione superficiale a livello alveolare. Quindi,
        nella nostra relazione pressione-volume (cfr.
        Immagine 1), che descrive l’entità del lavoro
        elastico, una parte viene dalle forze tissutali
        (ovvero dall’elasticità del parenchima) e una parte
        del lavoro serve per vincere le forze legate alla
        tensione superficiale.
        La tensione superficiale si produce sulla superficie di un
        liquido, a livello dell’interfaccia con un gas sovrastante.
        In una struttura sferoidale come l’alveolo, la presenza
        della tensione superficiale determina l’insorgere di una
        pressione che tende a far collassare l’alveolo (cfr.
        Immagine 2), la quale (pressione) è direttamente
        proporzionale alla tensione: maggiore sarà la tensione e
        maggiore sarà questa pressione.
        Questa pressione è inversamente proporzionale al raggio
        e quindi alla superficie dell’alveolo. Il fatto che questo
        parametro, ovvero il raggio e perciò la dimensione
        alveolare, sia al denominatore indica che negli alveoli
        più piccoli questa pressione che fa collassare è maggiore
        rispetto agli alveoli più grandi.
        Nell’Immagine 3, possiamo vedere due strutture alveolari collegate tra loro, una più piccola e una più grande.
        Anatomicamente sono connesse dalle vie aeree, ma possiamo chiuderle artificialmente con dei tappi e andare
        a misurare la pressione nei due alveoli: se la tensione superficiale fosse identica nelle due strutture, il raggio
        cambia e quindi la pressione che si genera cambia ed è maggiore nell’alveolo 2 rispetto all’1 (p2>p1).
        Se, invece, togliamo i tappi e mettiamo le due strutture in comunicazione, data questa differenza di pressione,
        l’aria si sposta dall’alveolo più piccolo verso quello più grande: l’alveolo piccolo si svuoterà a vantaggio di
        quello più grande, che diventa ancora più grosso.
        Questo non succede nel nostro organismo grazie al surfattante, che viene liberato nel liquido che riveste gli
        alveoli ed è in grado di ridurre la tensione superficiale in maniera superficie dipendente (quindi raggio
        1
        dipendente): il suo effetto è maggiore nell’alveolo 2 rispetto all’1. Perciò, anche se l’alveolo 2 ha raggio più
        piccolo, avrà una tensione superficiale minore, mentre l’alveolo 1 avrà un raggio più grande e una tensione
        maggiore; alla fine, le due pressioni tendono a venire simili.
        Per vedere l’effetto del surfactante, possiamo
        misurare la tensione superficiale, che si misura in
        Forza su lunghezza (Dynes/cm), con la bilancia di
        Wilhelmy (cfr. Immagine 4A). Si tratta di un
        contenitore con del liquido (ad esempio acqua) che
        possiede tre pareti fisse e una parete mobile. L’acqua
        è esposta all’aria e a pelo d’acqua c’è una lamina di
        platino sottilissima, di cui conosciamo la lunghezza:
        quando la immergiamo nel liquido, le forze di
        tensione superficiale dalla superficie del liquido
        tendono a tirare un po’ in basso la lamina. Se si
        collega l’altro capo della lamina con un trasduttore di
        forza (che ci consente di misurare questa forza e
        darle un valore numerico), possiamo misurare così la
        tensione superficiale.
        Questo grafico (cfr. Immagine 4B), mette in relazione la tensione superficiale che misuriamo alla superficie del
        liquido esposta all’aria, che è una superficie variabile in funzione dello spostamento della quarta parete
        mobile: infatti, possiamo spingere la barriera (si riferisce alla parete mobile) un po’ più avanti e ridurre la
        superficie, o tirarla indietro e aumentarla.
        Se la esprimiamo in percentuale, questa superficie può variare da 0 a 100 (area relativa, asse delle ordinate).
        Caso 1
        Se il liquido è solamente acqua (nell’Immagine 4B linea verticale a destra) e misuriamo la tensione
        superficiale, troviamo un valore poco sotto i 75 Dynes/cm.
        Quando variamo l’area, nel grafico ci spostiamo in verticale lungo una retta; quindi, la tensione superficiale
        rimane costante per l’acqua, è indipendente dalla superficie.
        2
        Caso 2
        Se mescoliamo con l’acqua un detergente (nell’Immagine 4B linea verticale a sinistra), vediamo che questa
        tende a ridurre la tensione superficiale: il grafico è identico a quello dell’acqua ma è spostato più a sinistra,
        siamo a livelli minore di tensione superficiale (poco superiore a 25 Dynes/cm, circa 1/3 del valore di prima).
        Perciò, questa sostanza tensioattiva ha ridotto la tensione superficiale e questa riduzione è indipendente dalla
        superficie del liquido.
        Caso 3
        Se invece del detergente, sciogliamo nell’acqua dell’estratto polmonare ricco di surfattante, vediamo un
        risultato piuttosto diverso (nell’Immagine 4B grafico ovale). Abbiamo una riduzione della tensione superficiale
        in ogni punto del tracciato, però si vede il fenomeno di cui parlavamo prima: questa riduzione è maggiore
        quando l’area relativa è inferiore. Quindi, per qualche motivo, il surfattante riesce ad agire in maniera
        differenziale, in funzione della superficie, e lo fa anche in maniera diversa quando aumentiamo la superficie
        (passando da A a B) oppure la riduciamo (da B ad A). Perciò, questo tracciato, detto ciclo di isteresi, ha un
        andamento diverso se siamo in fase di espansione oppure se siamo in fase di riduzione. Queste caratteristiche
        derivano dalle proprietà chimiche del surfattante.
        RELAZIONE PRESSIONE-VOLUME IN PRESENZA O ASSENZA DI SURFATTANTE
        Immaginiamo adesso di prendere un polmone isolato e di riempirlo, invece che con aria, con una soluzione
        fisiologica e andiamo a misurare le relazioni pressione-volume come nelle lezioni precedenti (andiamo a
        osservare il grafico della curva che ci definisce la compliance o distensibilità del polmone).
        Nel polmone isolato, se immettiamo un liquido (la soluzione fisiologica) invece che l’aria, otteniamo una curva
        di questo tipo (cfr. Immagine 5, curva rossa indicata Fisiologica). È spostata a sinistra rispetto a quando
        insuffliamo aria, ciò vuol dire che la compliance è aumentata: è più facile espandere o ridurre il volume di
        questo polmone.
        3
        Il motivo è che, immettendo un liquido al posto del gas, è sparito il contributo della tensione superficiale alla
        resistenza, all’espansione polmonare.
        Inoltre, con la fisiologica, non c’è differenza nella fase di riempimento e nella fase di svuotamento: lo possiamo
        vedere nell’Immagine 6 dove abbiamo il polmone isolato e il bronco incannulato. Quando immettiamo la
        fisiologica aumentano la pressione e il volume, arriviamo a un massimo e cominciamo a togliere gradualmente
        la soluzione e così diminuiscono pressione e volume. A parità di volume, la pressione è uguale (e viceversa: a
        parità di pressione, il volume è uguale). Infatti, le due curve in andata e ritorno sono pressocché
        sovrapponibili.
        Se invece facciamo lo stesso esperimento, ma mettendo e
        togliendo aria, vediamo di nuovo un ciclo di isteresi
        (nell’Immagine 5, curva blu indicata Aria): in fase di
        insufflazione da polmone vuoto a polmone riempito
        seguiamo questa traiettoria (da A a B), tornando indietro
        seguiamo quest’altra (da B ad A).
        Questo fenomeno si vede bene anche nell’Immagine 7, dove
        si sta spingendo aria all’interno polmone (c’è quindi una certa
        pressione) e il volume non inizia ad aumentare subito come
        nel caso della fisiologica: l’aumento di volume è ritardato. Poi
        raggiungiamo un massimo (nell’Immagine 6 a destra, sopra il
        numero 8) e poi torniamo indietro più gradualmente con
        un percorso simile qualitativamente a quello che avevamo
        con la soluzione fisiologica.
        Se mettiamo questo sul grafico di prima (curva blu
        dell’Immagine 5), vediamo che all’inizio (su traiettoria A->
        B) c’è questa fase di aumento pressorio in cui il volume
        non aumenta. Questo è dovuto dal fatto che quando il
        polmone è praticamente vuoto, molti degli alveoli sono
        collassati ed è quindi scomparsa l’interfaccia aria-liquido.
        Dobbiamo quindi aprire queste strutture collassate e ciò
        richiede un certo lavoro preliminare prima che il volume
        possa aumentare. Bisogna perciò arrivare a un certo
        valore di pressione, che si chiama pressione critica di
        apertura, oltre la quale questi alveoli collassati si aprono e
        allora il volume comincia ad aumentare; una volta che si sono espansi, tornando indietro, non abbiamo questo
        effetto e il volume si riduce più gradualmente.
        Nota del professore sul grafico dell’Immagine 5: i volumi sull’asse delle ordinate non sono relativi a un polmone
        umano, sono infatti molto piccoli e le variazioni volumetriche sono modeste in confronto a quelle umane.
        Tornando al grafico dell’Immagine 5, abbiamo quindi a sinistra la curva rossa con la soluzione fisiologica in cui
        non c’è tensione superficiale, la curva blu con l’aria e la tensione superficiale (è la condizione normale, con il
        surfattante) e infine sulla destra abbiamo una curva verde in cui non abbiamo surfattante: la tensione
        superficiale è aumentata e la compliance si è ridotta (curva più bassa e piatta). Questa curva è tipica dei
        pazienti con sindrome da distress respiratorio (Respiratory Distress Syndrome), acuta o meno, ed è una
        condizione nella quale diventa molto difficile espandere i polmoni.
        4
        COMPOSIZIONE SURFATTANTE (cfr. Immagine 8)
        È prodotto dalle cellule di tipo 2 (pneumociti di tipo 2). Dal
        punto di vista chimico, è composto da:
        ● Fosfolipidi in grande maggioranza, in particolare da
        dipalmitoil-fosfatidil-colina (DPPC) che è circa il 60%
        ● Colesterolo
        ● Apoproteine in percentuale molto minore, si
        chiamano Surfactant Proteins (SP) e sono 4 le
        principali (SP-A, B, C e D).
        A livello polmonare, il surfattante riduce la tensione
        superficiale (cfr. Immagine 9), quindi riduce il lavoro
        elastico che i nostri muscoli devono compiere, e lo fa
        in maniera superficie dipendente, preservando
        l’equilibrio dimensionale della struttura alveolare: non
        abbiamo un progressivo svuotamento di alveoli
        sempre più piccoli a favore di alveoli sempre più
        grandi.
        Per completezza, riporto le conclusioni di questa parte
        dalle sbobine 2022-2023.
        In conclusione:
        ● La tensione superficiale aumenta il lavoro
        necessario per espandere i polmoni;
        ● Il surfattante porta, nel complesso, ad una diminuzione del lavoro, riducendo la tensione superficiale in
        modo differenziale in base alla superficie degli alveoli. Per questo motivo, aiuta anche a mantenere un
        equilibrio alveolare: impedisce lo svuotamento degli alveoli più piccoli e il rigonfiamento dei più grandi,
        mantenendo la stabilità della trama alveolare.
        Fine sbobina vecchia.
        SURFACTANT PROTEINS
        Costituiscono circa il 10% del surfattante.
        Alcune di queste sono idrofiliche, invece SP-B e SP-C
        sono idrofobiche.
        Prima di capire la loro azione andiamo a osservare la
        struttura alveolare. Gli pneumociti liberano il surfattante
        sulla superficie degli alveoli: nell’Immagine 10 si
        possono vedere delle cellule di tipo 1, una cellula di tipo
        2 e un sottile strato di liquido che riveste le membrane
        degli pneumociti (che non sono a diretto contatto con
        l’aria).
        5
        In questo liquido si va a sciogliere un materiale molto denso contenuto nei corpi lamellari all’interno degli
        pneumociti, dove (nei corpi) queste cellule accumulano i prodotti per poi liberarli tramite esocitosi. Questo
        materiale denso che progressivamente si scioglie nel liquido prende il nome di mielina tubulare e forma
        queste strane strutture reticolari/tubulari.
        I fosfolipidi vanno a disporsi all’interfaccia tra l’area alveolare e la superficie del liquido che riveste la parete
        alveolare (“galleggiano a pelo d’acqua”). La struttura
        chimica di queste molecole è anfipatica (cfr. Immagine 11):
        hanno due code di acidi grassi (nella DPPC queste code
        sono di acido palmitico), che costituiscono la parte
        apolare; il glicerolo; dall’altra parte il fosfato con la colina
        (fosfatidilcolina per la DPPC), che formano la parte polare.
        La parte polare è quella che va a inserirsi tra le molecole di
        acqua e la superficie ed è la presenza di queste molecole
        che va a ridurre la tensione superficiale, derivante
        dall’attrazione delle molecole superficiali fra loro (cfr.
        Immagine 12).
        Ritornando adesso all’azione delle proteine (cfr. Immagine
        13), le loro funzioni sono diverse, tra queste per esempio c’è la regolazione della distribuzione del surfactante
        e dei fosfolipidi (eventuali variazioni di distribuzione) a livello della superficie alveolare. Infatti, si ricordano gli
        effetti in fase di espansione e di compressione che sono un po’ diversi a causa della tensione superficiale
        alveolare, ma anche per la presenza di queste proteine che regolano la formazione dello strato di fosfolipidi
        (che viene a variare quando l’alveolo viene compresso o espanso, andando rispettivamente ad accatastarsi
        oppure a ridistribuirsi ordinatamente sulla superficie alveolare).
        Altre di queste proteine hanno funzioni difensive (SP-D), nel senso immunologico del termine; possono avere
        azioni opsonizzanti con il loro legame a microorganismi, favorendo l’eliminazione da parte delle cellule del
        sistema immunitario.
        RESISTENZE VISCOSE E FLUSSO LAMINARE
        Abbiamo concluso il discorso sulle resistenze di
        tipo elastico, ovvero legate all’elasticità
        parenchimale, e sulle resistenze legate alla
        tensione superficiale; esistono però anche delle
        resistenze di tipo viscoso, che i nostri muscoli per
        6
        vincere devono compiere un lavoro di tipo viscoso. Queste resistenze sono legate al flusso dell’aria nei
        polmoni: quando un fluido scorre (in questo caso l’aria) abbiamo una serie di fenomeni che possiamo ricordare
        dal punto di vista fisico con delle leggi.
        Iniziando con la resistenza, questa formula (cfr. Immagine 14) mette in relazione la resistenza al flusso dell’aria
        con vari parametri: al numeratore la costante 8, la viscosità del liquido (miscela gassosa) e la lunghezza del
        condotto; al denominatore pi greco e il raggio elevato alla quarta potenza. Quindi, resistenza e raggio sono
        inversamente proporzionali: se il raggio si dimezza, la resistenza aumenta di 16 volte; se il raggio raddoppia, la
        resistenza si riduce di 16 volte. Da questo dipende il potente effetto che ha la regolazione del calibro delle vie
        aeree (regolazione effettuata dai sistemi simpatico e parasimpatico).
        Data una certa resistenza in un condotto, il fluido può scorrere con una velocità maggiore o minore (cfr.
        Immagine 15). Questa velocità è inversamente
        proporzionale alla superficie di sezione trasversa
        dei condotti, che varia nell’albero respiratorio:
        partiamo dalla trachea con pochi cm quadrati di
        superficie, la quale dopo i primi 7/8 ordini di
        ramificazione dicotomica aumenta
        esponenzialmente. Quindi, la velocità del flusso
        crolla, è ridotta nei dotti alveolari fino ai sacchi
        alveolari; a un certo punto, il flusso raggiunge
        velocità 0 negli alveoli durante i cicli respiratori
        perché si passa dalla inspirazione alla espirazione e viceversa, il flusso si inverte continuamente.
        Ricordiamo sempre dalla fisica, la questione dei regimi di flusso. Infatti, un fluido può scorrere con flusso
        laminare, quindi tutte le particelle scorrono parallelamente all’asse centrale del condotto e lo fanno con una
        velocità maggiore negli strati di fluido più centrale (vicino all’asse) e velocità minore man mano che ci si
        allontana dal centro e ci si avvicina alle pareti.
        Il numero di Reynolds è un numero puro che arriva dal prodotto di queste grandezze (cfr. Immagine 16):
        velocità del fluido, lunghezza dei condotti, densità e viscosità del fluido. Dati questi parametri abbastanza
        costanti in un dato momento (densità e viscosità
        dell’aria, la lunghezza delle vie aeree), quella che
        cambia è la velocità; perciò, se aumentiamo la
        velocità, aumenta il numero di Reynolds e se
        superiamo una soglia critica (2100) abbiamo il
        passaggio da un flusso laminare a un flusso
        turbolento. Nel flusso turbolento (cfr. Immagine 17)
        non tutte le molecole del fluido scorrono
        parallelamente all’asse del condotto, ma alcune
        cominciano a compiere delle traiettorie diverse,
        ortogonali o comunque inclinate rispetto all’asse e
        alla direzione del fluido: questo fa sì che sia dal
        punto di vista energetico più sfavorevole rispetto al
        flusso laminare; dobbiamo perciò applicare una
        differenza di pressione maggiore per spingere il fluido
        in questo regime di flusso turbolento. Nelle nostre vie
        respiratore, a riposo e in condizioni fisiologiche
        (quindi un flusso di 7.5/8 litri di aria al minuto),
        abbiamo un flusso turbolento dove la resistenza è
        maggiore (quindi nelle prime vie aeree), mentre man
        mano che ci allontaniamo la velocità del flusso crolla e
        7
        il flusso passa a regime laminare. Quando invece la ventilazione aumenta, anche il flusso aumenta, cambia la
        situazione ed è più alta la probabilità che il flusso passi in regime turbolento, causando un aumento del lavoro
        respiratorio (cfr. Immagine 18).
        TRAZIONE RADIALE (cfr. Immagine 19)
        All’inizio del corso abbiamo detto che i
        condotti delle vie aeree prossimali possiedono
        delle strutture cartilaginee che aiutano a
        mantenere pervia la parete; invece, le vie
        aeree più distanti (come bronchioli) perdono
        queste strutture di supporto cartilagineo e la
        loro pervietà dipende da un equilibrio
        pressorio tra la pressione dell’aria interna e la
        pressione esterna. Contribuisce alla pervietà
        di queste strutture prive di cartilagine la
        cosiddetta trazione radiale da parte delle
        strutture alveolari (setti alveolari) che si
        trovano intorno alle vie respiratorie più fine.
        Queste strutture alveolari, in fase di
        espansione del polmone, tendono a favorire la distensione di queste vie aeree; in fase di espirazione, queste
        vie aeree più fini possono essere compresse e quindi la resistenza a questo livello può aumentare, limitando il
        flusso di aria in espirazione.
        DINAMICA DEL SISTEMA RESPIRATORIO
        MODELLO MECCANICO DEL POLMONE
        A questo punto, si è concluso il discorso (iniziato nelle lezioni precedenti) riguardante: le variazioni di volume,
        quanta aria possiamo espirare e inspirare, variazione pressorie nei vari comparti, quali sono questi comparti,
        resistenze viscose ed elastiche. Adesso cerchiamo di combinare tutte queste componenti, che abbiamo visto
        singolarmente in condizioni statiche, e di osservarle secondo un ordine dinamico, ovvero durante la
        respirazione, quando c’è un flusso (quindi vediamo tutto il sistema in movimento).
        8
        Per comprenderne meglio il funzionamento,
        si può osservare il modello meccanico
        nell’Immagine 20: il palloncino giallo
        all’interno rappresenta l’insieme dei nostri
        alveoli (“è un super-alveolo”) ed è una
        struttura che possiamo espandere e
        sgonfiare. Questo palloncino è contenuto in
        una bottiglia con un fondo mobile, infatti è
        costituito da una membrana di gomma su cui
        possiamo agire (possiamo tirarla verso il
        basso o lasciarla andare). Il palloncino è poi
        collegato tramite una cannula all’atmosfera.
        Si tratta perciò di un modello semplifica del
        nostro sistema toraco-polmonare, dove la
        bottiglia è la gabbia toracica, il suo fondo
        mobile è il diaframma, il palloncino è il
        sistema alveolare, la cannula rappresenta le
        vie respiratorie e lo spazio tra il
        palloncino-alveolo e la bottiglia-gabbia è lo
        spazio pleurico (isolato dall’esterno).
        Trascurando la mobilità delle coste e assumendo che i movimenti respiratori siano tutti a carico del diaframma,
        immaginiamo la situazione nell’Immagine 20b come quella iniziale, quindi al termine di una espirazione a
        riposo. In questo caso, la differenza di pressione tra l’interno dell’alveolo e l’esterno (ovvero la pressione
        transmurale) vale 0, non c’è flusso (bisogna ignorare per ora la freccia blu in uscita dalla bottiglia), il
        diaframma è rilassato e dentro al polmone c’è un volume d’aria che corrisponde alla CFR (capacità funzionale
        residua; 2.5 L di aria). Questo punto di partenza è un punto di equilibrio, in cui la Ptm (pressione transmurale;
        userò questa e altre abbreviazioni delle pressioni anche più avanti) è 0, ma la Ptt (pressione transtoracica=
        differenza tra cavità pleurica ed esterno) vale -5 e per forza di cose la Ptp (pressione transpolmonare=
        differenza tra cavità pleurica e insieme alveoli) deve essere +5. Se non lo alteriamo, il sistema rimane in questa
        condizione di equilibrio.
        Per spostare il sistema dall’equilibrio, ovvero per far entrare il mezzo litro di aria nell’inspirazione, il nostro
        organismo contrae il diaframma, che si abbassa (nel modello meccanico, si abbassa quindi la membrana).
        Questo abbassamento fa ridurre la pressione intorno al palloncino e quindi rende la differenza di pressione
        transtoracica ancora più negativa, passando da -5 a -8/-10. (dipende da quanto tiriamo giù la membrana).
        Adesso il palloncino ha possibilità di espandersi, la pressione intra-alveolare sta diminuendo e questo porta
        anche a un abbassamento della Ptm, che prima era 0. Questo è il fattore fondamentale che richiama aria: si
        stabilisce un gradiente di pressione tra l’interno e l’esterno che è negativo (la pressione nell’alveolo-palloncino
        è più bassa che quella esterna); perciò, l’aria entra negli alveoli (cfr. Immagine 20a).
        Se osservassimo questi fenomeni in maniera quantitativa, potremmo seguire l’andamento di quelle differenze
        di pressione e del flusso in un ciclo di inspirazione ed espirazione. Nell’Immagine 21, i quattro grafici hanno
        tutti sull’asse delle ascisse il tempo di un ciclo di respirazione (più o meno si tratta di 4 s, lo si ricava facendo 60
        secondi diviso 15 respirazioni, che è la frequenza respiratoria). In questi 4 secondi, nelle fasi di inspirazione ed
        espirazione, seguiamo le variazioni del volume polmonare (misurate con li spirometro), nel grafico a; il flusso
        dell’aria (in Litri/s) che può avere segno positivo o negativo in base alla direzione dell’aira (positivo in
        espirazione, negativo in inspirazione), nel grafico c; le due differenze di pressione di prima ovvero la Ptm (tra
        alveoli ed atmosfera) e Ptt (tra spazio pleurico e ambiente esterno), rispettivamente nel grafico d e b.
        All’inizio, la Ptm è 0 e non c’è flusso (nei grafici d e c, infatti, siamo a 0), invece Ptt è -5 (si vede nel grafico b).
        9
        Quando il diaframma si abbassa (nella realtà abbiamo anche il contributo della gabbia toracica), l’aria entra e il
        volume aumenta (vd grafico a durante inspirazione) di 0,5 L: siamo partiti da 2.5 L (CFR) e abbiamo inspirato
        mezzo litro di aria (siamo arrivati a VC). Per fare questo abbiamo dovuto espandere il torace e questo porta,
        come visto prima, a una riduzione della Ptt, che da -5 scende a valori ancora più negativi (nel grafico b siamo
        intorno a -8 cmH2O).
        Mentre succede questo si abbassa la pressione negli
        alveoli, quindi scende anche la Ptm verso valori
        negativi (grafico d, punto B). Si può vedere come il
        profilo delle due riduzioni pressorie non è parallelo o
        simile: vanno tutte e due nella stessa direzione, ma un
        certo punto la Ptt continua a rimanere giù finché il
        polmone è espanso (nel grafico b la curva scende fino
        al punto C, quindi fino alla fine dell’inspirazione).
        Invece, la Ptm prima scende (grafico d, scende da A a
        B), poi inizia a risalire (da B a C), ovvero si riduce la
        differenza di pressione man mano che l’aria entra
        (siamo sempre nella fase di inspirazione del grafico).
        C’è un equilibrio tra questo aumento volumetrico che
        tende a far diminuire la pressione negli alveoli e
        l’entrata dell’aria che la fa aumentare.
        Quindi, a questo punto, sta entrando l’aria e il flusso
        comincia ad aumentare (grafico c, da A a B), per poi
        cominciare a rallentare (da B a C) perché il gradiente
        pressorio di Ptm si sta riducendo.
        Alla fine dell’inspirazione, il diaframma viene rilasciato
        e torna a sollevarsi: questo fa sì che la differenza di
        pressione fra spazio pleurico e ambiente esterno
        ritorni verso valore iniziale (grafico b, da C a D). Il
        flusso, che è tornato 0 nel passaggio tra inspirazione
        ed espirazione, si inverte (grafico, punto C). Il volume,
        iniziata l’espirazione, diminuisce in quanto l’aria esce
        (grafico a, da C a D) perché la differenza di pressione
        Ptm è positiva (la pressione negli alveoli è maggiore di
        quella esterna; infatti, nel grafico d ha superato lo 0 al
        punto C). Il motivo è che l’elasticità del parenchima
        polmonare contribuisce a comprimere l’aria negli
        alveoli, facendo aumentare la pressione al loro interno
        rispetto all’esterno. Questo produce, in parallelo un
        flusso positivo (grafico c, da C a D) in uscita, che ha di
        nuovo una velocità massima verso la parte centrale
        della espirazione (vedi grafico c), perché man mano
        l’aria esce e il gradiente di pressione va riducendosi.
        Si ritorna così alla situazione iniziale: Ptm=0, il flusso è 0, la Ptt=-5 e il volume è uguale alla CFR. Siamo in
        equilibrio finché non riabbassiamo il diaframma e facciamo ripartire questa macchina respiratoria.
        Il professore fa chiarezza sul grafico b della Ptt per quanto riguarda la linea tratteggiata.
        Questa variazione della Ptt corrisponde alle variazioni di volumi del torace: quando i muscoli inspiratori,
        contraendosi, fanno espandere il volume abbiamo un abbassamento di pressione (maggiore è l’espansione,
        10
        maggiore è questo abbassamento). Se, invece, che far entrare mezzo litro di aria decidiamo di fare un sospiro
        profondo o comunque di inspirare più litri di aria (ad esempio 3 L), i muscoli inspiratori dovranno contrarsi in
        misura maggiore: questa discesa della Ptt sarà più pronunciata, in misura proporzionale. La linea tratteggiata è
        la traiettoria che si potrebbe percorrere se non ci fossero le resistenze viscose. Quindi, se noi respirassimo in
        modo lentissimo in maniera da minimizzare la resistenza al flusso dell’aria, come se fossimo in condizioni quasi
        statiche, e ci fosse così solo la resistenza elastica (e la tensione superficiale) del polmone che si espande, per
        far entrare i 3 L di aria basterebbe una variazione pressoria inferiore e di conseguenza uno sforzo dei muscoli
        inspiratori più limitato. Nella realtà, dobbiamo scendere di più (infatti la curva reale è più bassa di quella
        tratteggiata) perché bisogna vincere, oltre che le resistenze parenchimali, anche le resistenze al flusso,
        generando una variazione pressoria maggiore per avere la stessa variazione di volume.
        La semiluna gialla è quell’eccesso di diminuzione/negativizzazione della pressione intrapleurica per vincere le
        resistenze viscose (corrisponde a quel lavoro extra, viscoso, che si somma al lavoro elastico).
        Quello che abbiamo visto nel modello del palloncino
        e della bottiglia e poi quantitativamente nei grafici di
        prima, possiamo vederlo ora nell’Immagine 22. In
        condizioni di inspirazione, partendo da CFR, abbiamo
        questa negativizzazione della pressione
        intra-alveolare a fronte di un’espansione toracica e
        quindi di una negativizzazione ulteriore (rispetto a
        quella di partenza) della pressione intrapleurica.
        Questa è la base dell’inspirazione e poi della
        espirazione.
        Come si è detto prima, queste escursioni/variazioni pressorie sono tante
        più pronunciate quando maggiore è il volume d’aria che dobbiamo
        mobilizzare (cfr. Immagine 23): se per andare da 2.5 L a 3 L, introducendo
        mezzo litro, dobbiamo creare queste variazioni pressorie andando da -5 a -8
        (di Ptt), allora dobbiamo andare ancora più giù (valori più negativi di Ptt)
        per immettere 1 o 2 o 2.5 L in più.
        11
        IL LAVORO RESPIRATORIO
        Già studiando le curve pressione-volume in modo statico, possiamo calcolare il lavoro elastico come prodotto
        di pressione per volume (variazione di pressione x
        variazione di volume. Questo grafico (cfr. Immagine 24) ci
        fa vedere sull’asse delle ascisse la pressione intrapleurica
        (ovvero la differenza di pressione tra lo spazio pleurico e
        l’esterno, Ptt) con valore iniziale -5 cmH20, che è il punto da
        cui partiamo a ogni inspirazione a riposo, e finale -10 (in
        questo esempio abbiamo una negativizzazione di altri -5
        cmH20); sull’asse delle ordinate abbiamo il volume
        inspirato, circa mezzo litro di aria a partire dalla CFR (2.5 L).
        Quando noi inspiriamo ed espiriamo ci spostiamo dal
        punto A al punto B e torniamo indietro. La traiettoria che
        seguiamo però non è la retta che unisce i due punti (infatti,
        seguiremmo questa retta solo se ci fossero esclusivamente
        resistenze elastiche e non di tipo viscoso): nella realtà,
        passiamo da A a B seguendo come traiettoria la linea curva
        verde, cioè dobbiamo (in ogni punto dove c’è flusso)
        negativizzare maggiormente la pressione per avere una stessa variazione volumetrica. Se ci fossero solo
        resistenze elastiche, per aumentare il volume di 0.2 ad esempio, basterebbe una variazione pressoria di 2; se
        invece ho flusso, devo arrivare fino a qui (punto C) quindi devo generare una variazione pressoria maggiore,
        ovvero compiere un lavoro maggiore dal punto di vista meccanico.
        In conclusione, oltre al lavoro di tipo elastico bisogna sommare il lavoro di tipo resistivo (per vincere resistenze
        viscose), che corrisponde nell’Immagine 24 alla mezza luna verde. Quindi, il lavoro totale corrisponde
        (graficamente) alla somma del triangolo blu e della semiluna verde. Questo per quanto riguarda l’inspirazione.
        A riposo, l’espirazione è passiva, l’aria esce rilasciando i muscoli respiratori, senza che noi dobbiamo spingerla
        fuori attivamente. Anche qui c’è una resistenza al flusso dell’aria in uscita e perciò bisognerà compiere del
        lavoro di tipo resistivo contro queste resistenze viscose; ma se i muscoli vengono rilasciati, da dove arrivare
        l’energia per compiere questo lavoro? Viene dall’energia elastica che si è accumulata nel parenchima
        polmonare che è stato disteso: l’energia potenziale accumulatosi, quando i muscoli inspiratori si rilassano e il
        sistema torna al punto di equilibrio (alla CFR), viene liberata e l’aumento pressorio che si verifica a livello
        alveolare è sufficiente a vincere le resistenze viscose. Perciò, questo lavoro, ovvero la semiluna viola, è svolto
        dal parenchima polmonare che si sta ritraendo (ovvero dal lavoro elastico, il triangolo blu nel grafico). Se le
        resistenze al flusso dell’aria aumentassero, questo meccanismo potrebbe non essere più sufficiente e quindi
        sarebbe necessaria la contrazione dei muscoli
        espiratori per spingere l’aria ad uscire.
        Integrazione da sbobina del 2021-2022 perché più
        complete nel testo e nelle immagini su quest’ultima
        parte dell’espirazione attiva.
        Se la superficie dell'area viola è inferiore alla
        superficie del triangolo, l'espirazione rimane
        passiva. ci sono ancora le resistenze viscose, ma
        sono vinte dall'energia accumulata in fase
        inspiratoria. Se l'area viola invece eccede quella del
        triangolo, allora anche l'attivazione diventa attiva.
        Ad esempio, in un soggetto con grave
        broncocostrizione, c'è un aumento enorme delle
        resistenze all’espirazione e quindi non basta più
        12
        rilasciare i muscoli espiratori, il ritorno elastico non sarà più sufficiente a permettere l’espirazione. Il soggetto
        dovrà dunque espirare attivamente, dovrà contrarre dei muscoli espiratori che svolgano questo lavoro
        supplementare (cfr. Immagine 25).
        Capiamo meglio queste questioni se confrontiamo il grafico nell’Immagine 24 e il grafico a (cfr. Immagine 26),
        che rappresentano pressione e volume in condizioni fisiologiche, con quelli in condizioni patologiche (grafici b
        e c nell’Immagine 26). Abbiamo descritto precedentemente le pneumopatie restrittive, differenziandole da
        quelle ostruttive: nelle prime c’è un’aumentata elasticità del parenchima polmonare (ad esempio la fibrosi
        polmonare), quindi il soggetto ha maggiore difficoltà a far espandere il parenchima polmonare; nelle patologie
        ostruttive (ad esempio l’asma bronchiale), il parenchima è “normale” ma abbiamo un’aumentata resistenza al
        flusso dell’aria (a causa magari del ridotto calibro delle vie respiratorie per una broncocostrizione eccessiva).
        Nel caso della pneumopatia restrittiva (grafico b), il paziente deve lavorare di più per espandere il polmone, la
        variazione di pressione transtoracica deve essere maggiore, perché non basta più andare da -5 a -10 cmH20
        per far entrare mezzo litro d’aria, ma bisogna andare da -5 a -15. Deve aumentare quindi il lavoro di tipo
        elastico e lo si vede anche graficamente perché aumenta la superficie del triangolo tratteggiato rispetto a
        quello del grafico a. Invece, la superficie delle semilune è più o meno conservata perché non cambia la
        resistenza al flusso dell’aria.
        Nella patologia ostruttiva (grafico c), il triangolo tratteggiato è uguale a quello del grafico a (quindi a quello in
        condizioni normali), perciò non sta aumentando il lavoro di tipo elastico ma aumenta quello di tipo resistivo:
        aumenta la superficie delle due semilune. Quando, in fase di espirazione, la semiluna superiore supera l’asse
        tratteggiato in corrispondenza di -5, vuol dire che dovremo attivare i muscoli espiratori, dovremo compiere
        uno sforzo attivo perché non è più sufficiente il ritorno elastico del polmone (almeno una parte dell’aria va
        spinta fuori in maniera attiva).
        Vediamo, per chiudere questo argomento, i grafici nell’Immagine 27. Sono sempre grafici sulla curva di
        rilasciamento sigmoidale.
        Nel grafico a ci troviamo alla CFR, il punto da cui cominciano a inspirare a ogni ciclo: partiamo da A e andiamo
        C, per poi tornare indietro; inspirazione attiva, espirazione passiva.
        Il grafico c è di un soggetto con patologia ostruttiva: qui è aumentato il lavoro contro le resistenze viscose
        (semilune) e una parte di questo lavoro passa oltre l’asse verticale nel punto 0 (semicerchio giallo compreso
        tra A, B ed E); tale parte di lavoro deve essere compiuta attivamente con la contrazione dei muscoli espiratori).
        Questo soggetto può adottare una strategia per mantenere la respirazione completamente passiva ed è
        iniziare a respirare un po’ più alto (come nel grafico g) e non da CFR (punto di contatto tra asse verticale e
        curva sigmoidale). Quindi, se inspira ed espira partendo da un punto più alto, la superficie del lavoro, che
        prima era oltre l’asse verticale, ora rimane tutta a destra dell’asse (area gialla compresa tra C, D ed E nel
        grafico g). In questo modo, in fase espiratoria, il ritorno elastico del polmone è sufficiente a spingere tutta
        13
        l’aria fuori senza avere un intervento attivo dei polmoni, ma questo ha un prezzo: aumentare il lavoro elastico
        in fase inspiratoria (non è più un triangolo ma è un trapezio, con area maggiore rispetto al triangolo nel grafico
        a). Il paziente, quindi, lavora di più attivamente nell’inspirazione ma mantiene l’espirazione passiva.
        Quando passiamo da una ventilazione a riposo ad una ventilazione forzata, le escursioni volumetriche possono
        diventare maggiori, spostiamo più di mezzo litro d’aria perché inspiriamo ed espiriamo più profondamente
        avvicinandoci ai 5 litri della capacità totale. Ci troviamo nel grafico f: se iniziamo a oscillare in maniera
        maggiore, una parte del lavoro espiratorio diventerà per forza attivo (quando corriamo una maratona, non
        basta aspettare il ritorno elastico dei polmoni per espirare i 2/3 litri di aria che abbiamo inspirato).
        Possiamo provare a invertire inspirazione ed espirazione, nel senso di rendere l’inspirazione passiva e
        l’espirazione passiva, se iniziamo a inspirare vicino al volume residuo (VR). Siamo nel grafico e, immaginiamo di
        svuotare completamente il sistema respiratorio fino al VR e di chiudere le vie respiratorie: se le apriamo, l’aria
        entra passivamente, il sistema ritorna al punto di equilibrio, perciò dobbiamo fermarlo attivamente con i
        muscoli espiratori se vogliamo solo far entrare mezzo litro di aria e riportare il sistema verso il VR. Quindi, se
        vogliamo ventilare a partire dal volume residuo, i muscoli devono lavorare in fase espiratoria e l’inspirazione
        diventa passiva.
        Il centro di questo discorso è che è tutto relativo, dipende dal punto in cui iniziamo ad inspirare. Il punto A del
        grafico a, che corrisponde alla CFR, è un punto di equilibrio a cui il sistema tende spontaneamente a tornare
        quando ci spostiamo. Questo ritorno può essere favorito con l’azione dei muscoli, se necessario.
        DIAGRAMMA FLUSSO-VOLUME
        Non mettiamo più in relazione il volume con la pressione, ma con il flusso dell’aria. Nell’Immagine 28, il
        soggetto ventila passando dal volume residuo (residual volume, RV nel diagramma) fino alla capacità
        polmonare massima (total lung capacity, TLC), quindi dal sistema svuotato al massimo valore possibile, grazie
        all’azione dei muscoli inspiratori. Quindi tutte le curve sotto l’asse orizzontale del grafico, che vanno da RT a
        TLC, sono curve che misuriamo in inspirazione.
        Sull’asse delle ordinate abbiamo il flusso, misurato in Litri/s; sull’asse delle ascisse invece c’è la variazione
        volumetrica: volume massimo e minimo sono rispettivamente TLC e RV; in totale, tra i due estremi, il volume
        14
        d’aria spostato è di 5 L (ovvero la capacità vitale). Quindi, il nostro soggetto sta spostando questi 5 L con un
        flusso al secondo diverso: il volume rimane costante,
        passano sempre 5 L, ma questi scorrono con velocità
        diversa. Se il soggetto impiegasse 5 s a passare da RV
        a TLC, il flusso medio sarebbe intorno a 1 L/s; se
        invece li spostasse tutti in 1s, il flusso medio sarebbe
        di 5 L/s. Stiamo parlando di volume medio, perché
        abbiamo detto che il flusso non è costante,
        raggiunge un picco che è proporzionale allo sforzo
        inspiratorio. Possiamo riempire i polmoni con molta
        gradualità, andando lentamente e con un flusso
        limitato, oppure possiamo farlo con la massima
        velocità possibile e avremo perciò un picco
        aumentato. Possiamo anche fare il percorso
        opposto, dalla TLC a RV, e possiamo farlo con uno
        sforzo espiratorio diverso e quindi con un flusso
        diverso: otteniamo così le curve sopra l’asse
        orizzontale del grafico.
        Sia per inspirazione che per espirazione, abbiamo
        una curva massimale che rappresenta il nostro
        massimo sforzo respiratorio. Se però confrontiamo,
        anche solo visivamente, le curve misurate in
        inspirazione e quelle in espirazione, si vede che non
        sono uguali: se ribaltassimo quelle sotto l’asse delle
        ascisse non si sovrapporrebbero a quelle sopra.
        Infatti, le curve della fase di inspirazione sono
        simmetriche (fase iniziale e finale dell’inspirazione
        hanno stesso decorso), invece quelle sopra l’asse a
        un certo punto scendono seguendo un’unica
        traiettoria possibile. Abbiamo detto che possiamo
        passare da una curva all’altra aumentando lo sforzo
        (inspiratorio per le curve di sotto o espiratorio per le curve di sopra): all’inizio e alla fine dell’inspirazione
        dell’aria, il flusso è sempre proporzionale allo sforzo, ovvero segue una curva diversa in funzione dello sforzo
        (maggiore è lo sforzo, più la curva è verso il basso in fase inspiratoria).
        In fase espiratoria abbiamo lo stesso fenomeno: in funzione dello sforzo espiratorio queste curve, nella fase
        iniziale, appena iniziamo a svuotare i polmoni, hanno un decorso diverso (maggiore è lo sforzo, maggiore è la
        pendenza della curva e maggiore sarà il flusso). Tuttavia, nella fase finale dell’espirazione, man mano che ci
        avviciniamo al volume residuo, tutte le curve diventano una, collassano tutte su un’unica retta chiamata retta
        limitante o anche porzione limitante del grafico flusso-volume. Abbiamo perciò una indipendenza dallo sforzo,
        per quanto ci sforziamo di aumentare il flusso in espirazione non riusciamo più ad aumentarlo: questo dipende
        da quel fenomeno della compressione delle vie respiratorie più fini; a un certo punto diventa inutile
        aumentare lo sforzo respiratorio se andiamo a comprimere queste vie. Se riprendiamo le pressioni che
        abbiamo visto prima (cfr. Immagine 29), in questa espirazione forzata da TLC a RV, nel momento iniziale
        (quando siamo alla capacità totale polmonare, Immagine 29a), la differenza tra la pressione alveolare e
        l’esterno (Ptm) è 0, mentre la pressione intrapleurica (Ptt) è molto negativa (abbiamo espando il torace fino al
        massimo possibile) infatti siamo intorno a -30 cmH20 (e non più -5 o -10). Dopodiché, iniziamo a espirare,
        buttando fuori l’aria con tutta l’energia che possiamo; in questo momento (Immagine 29b), negli alveoli c’è
        una pressione fortemente positiva perché stiamo comprimendo il torace e i polmoni con i muscoli intercostali
        15
        interni, i muscoli addominali, il diaframma che si alza, tutto per far uscire l’aria il più velocemente possibile.
        Questo determina l’insorgere di un forte gradiente di pressione tra alveoli e atmosfera (la Ptm è di 90 cmH20),
        gradiente che è il motore dell’aria, la fa uscire, passando dagli alveoli (dove la pressione è 90) a fuori (dove la
        pressione è convenzionalmente 0). Nelle vie respiratorie la pressione scende gradualmente (da 90 a 80, 70, 60,
        … fino a 0), mentre intorno alle vie intrapolmonari la pressione è di 60 cmH20: adesso anche nel cavo pleurico
        abbiamo una pressione positiva perché stiamo comprimendo tutto nel torace (quindi i valori pressori
        “schizzano in alto” verso valori positivi). Man mano che l’aria esce e ci avviciniamo sempre di più al volume
        residuo (Immagine 29c), il gradiente pressorio comincia a ridursi, negli alveoli la pressione diventa 80 (prima
        era 90) e il gradiente prosegue con 70, 60, 50, … poi negli alveoli la pressione scende ancora a 70 e il gradiente
        si riduce ulteriormente. Quando, in fase avanzata dell’espirazione forzata, la pressione all’interno scende al di
        sotto di quella che c’è all’esterno delle vie respiratorie (60 cmH2O, vedi prima), allora queste vie vengono
        compresse. Quindi, per quanto noi cerchiamo di comprimere ulteriormente il torace, il flusso dell’aria viene
        limitato e poi bloccato; arriviamo a un punto in cui la pressione all’interno di queste vie respiratorie più fini,
        nella fase avanzata dell’espirazione forzata, è inferiore rispetto a quella esterna che comprime i polmoni, gli
        alveoli e anche queste vie sottili che non hanno la cartilagine a tenerle beanti (aperte). Quando superiamo
        questo punto di uguale pressione fra interno ed esterno queste vie collassano; quindi, il flusso in espirazione
        viene limitato e non può aumentare oltre quella retta limitante del grafico.
        16
        Fisiologia 03/11/2023, lezione 5
        Sbobinatore: Cappa
        Revisore: Carta
        VENTILAZIONE E COMPOSIZIONE ARIA ALVEOLARE,
        la fisiologia del comparto alveolare
        La miscela gassosa alveolare è diversa dall’aria presente nell’ambiente esterno: il comparto
        alveolare infatti è in equilibrio dinamico tra il flusso d’ossigeno che si allontana dal comparto
        alveolare e dal flusso di ossigeno proveniente dalla circolazione. Viceversa vi è un equilibrio tra
        l’afflusso dell’anidride carbonica dei capillari e dell’anidride carbonica in uscita verso l’atmosfera.
        Il volume della respirazione totale è definito come il prodotto tra la frequenza respiratoria e il
        volume corrente, perciò se si hanno 15 atti respiratori al minuto, ciascuno dei quali da 500 ml circa,
        si avrà come volume della respirazione totale al minuto 7,5 L (15x500m): questo è il volume d’aria
        che l’organismo scambia con l’ambiente esterno in un minuto.
        Anatomia via respiratorie
        Le vie respiratorie prossimali non presentano gli alveoli, che compaiono a un certo punto della
        ramificazione delle vie e diventano la parte costituente dei dotti e sacchi alveolari.
        I 7,5 L d’aria che attraversano il sistema si distribuiscono nell’interno volume delle vie respiratorie e
        dello spazio alveolare, però una parte di tale spazio non è coinvolto negli scambi gassosi, ma solo il
        comparto alveolare. Perciò non tutto il volume di gas che attraversa il sistema respiratorio sarà
        protagonista di scambi gassosi.
        Viene definito spazio morto anatomico la regione che non scambia gas in maniera efficiente con il
        sangue.
        Vi è anche uno spazio morto alveolare composto da alveoli che possono scambiare gas, presenti
        nel sistema respiratorio ma per delle ragioni funzionali diventano inefficaci. Lo scambio avviene
        solo se l’ossigeno dell’atmosfera raggiunge l’alveolo, l’ossigeno diffonde attraverso la membrana e il
        sangue raggiunge i capillari che circondano l’alveolo; se anche uno di questi processi è
        compromesso o alterato, allora l’alveolo non è funzionante.
        Alcuni esempi di condizioni patologiche sono:
        - Tromboembolia polmonare: patologia in cui si formano coaguli di sangue nel circolo
        polmonare, in un’arteriola polmonare e che possono occludere i vasi polmonari. Perciò il
        sangue a valle non riesce più a raggiungere gli alveoli che non verranno perfusi e non
        avverrà lo scambio.
        - Occlusione delle vie aeree: l’alveo è perfuso dai capillari ma un corpo estraneo che occlude
        il bronco, oppure una massa tumorale, in generale una condizione dove l’alveolo non è
        ventilato.
        - Ostacolo alla diffusione: vi sono alcune patologie che aumentano e inspessiscono la
        membrana alveolo-capillare, ostacolando la diffusione dell’ossigeno.
        La somma dello spazio morto anatomico e alveolare è detto spazio morto fisiologico. In situazioni
        normali lo spazio morto fisiologico coincide con lo spazio morto anatomico, mentre in patologie
        respiratorie lo spazio morto fisiologico comprende anche lo spazio morto alveolare.
        1
        METODI DI MISURAZIONE DEL VOLUME DELLO SPAZIO MORTO
        - METODO DI FOWLER: è basato sulla misurazione della concentrazione di azoto nell’aria
        espirata. Il soggetto viene collegato a uno spirometro e gli viene fatto compiere un singolo
        atto respiratorio, inspirando ossigeno puro (100% O2 e 0% N). I 500ml di ossigeno puro
        entrano nel sistema respiratorio e si distribuiscono nelle vie respiratorie fino agli spazi
        alveolari. Il volume di aria presente nel sistema respiratorio prima di una inspirazione, cioè
        la CFR (capacità funzionale residua), è di 2,5 L d’aria a cui si aggiungeranno i 500ml di
        ossigeno puro inspirati.
        Il soggetto poi espira il gas: nella fase iniziale espira l’ultimo gas entrato, quindi ossigeno
        puro (l’azoto non è presente). Infatti, riferendosi al grafico, il valore dell’azoto nella parte
        iniziale della espirazione è pari a zero mentre il livello di azoto sarà massimo alla fine di
        essa. Questo perché viene espirata prima l’aria dei compartimenti prossimali, e man mano
        che l’aria espirata si avvicina ai compartimenti finali aumenta la percentuale d’azoto, cioè il
        comparto alveolare, dove avvengono gli scambi gassosi. Quando la concentrazione di azoto
        è uguale a zero, allora l’aria deriva
        dallo spazio morto. Analizzando il
        grafico a destra, l’area a blu
        corrisponde al volume dello spazio
        morto, mentre l’area b arancione
        corrisponde all’area alveolare. Se
        prendiamo il punto di transizione tra
        le due parti del grafico, questo
        corrisponde circa a 150ml sui 500ml
        che poi vengono inspirati, che
        provengono quindi dallo spazio
        morto.
        - EQUAZIONE DI BOHR: in questa misurazione non viene presa in analisi la concentrazione di
        azoto ma di anidride carbonica: questa deriva dal sangue, perciò se è presente negli alveoli
        allora è avvenuto lo scambio di gas. In più l’anidride carbonica presente nell’ambiente
        esterno è pari a zero. Il soggetto espira mezzo litro d’aria, e si misura una concentrazione di
        anidride carbonica che deriva dagli alveoli. La CO2 deriva solo dal comparto alveolare e non
        da quello morto, non essendo
        presente nell’ambiente esterno.
        L’organismo espira 500ml d’aria,
        questo volume totale ha un certa
        concentrazione di anidride carbonica,
        che deriva dagli alveoli e non dallo
        spazio morto. Il calcolo del volume
        dell’anidride carbonica espirata si
        ricava attraverso la seguente
        equazione: volume totale espirato
        (500ml) x frazione di CO2
        . Questo
        volume sarà uguale alla somma del
        volume che deriva sia dal comparto
        alveolare che dal comparto morto, e
        perciò uguale al volume dello spazio morto x frazione di anidride carbonica aria inspirata +
        volume dello spazio alveolare x frazione di anidride carbonica comparto alveolare. Però nel
        2
        comparto morto non è presente CO2
        , quindi si può eliminare quel prodotto, e l’equazione si
        riduce al volume totale espirato x frazione di anidride.
        Il rapporto tra lo spazio morto e il volume totale, cioè la percentuale del volume totale che
        deriva dallo spazio morto, è dato : la differenza tra la frazione di anidride
        nell’aria alveolare e la frazione anidride carbonica nell’aria espirata, diviso la frazione di
        anidride nell’aria alveolare.
        I valori incogniti sono VD (volume dello spazio morto) e FA
        (frazione di anidride carbonica
        nell'aria alveolare),mentre si conoscono FE (frazione di anidride carbonica nell’aria
        espirata)e VT (volume totale).
        Si può sostituire alle frazioni dei gas la pressione parziale dei gas, ottenendo:
        Quando il sangue passa tra gli alveoli, entra in equilibrio con il comparto alveolare e la
        pressione parziale del sangue che esce dagli alveoli, perciò il sangue arterioso diventa
        uguale alla pressione parziale dell’anidride negli alveoli. Se si vuole misurare la pressione
        parziale di CO2 alveolare bisogna misurare la pressione parziale di anidride nel sangue
        arterioso, quindi con un prelievo si misura la pressione parziale, e poi si misura la pressione
        di anidride nell’aria espirata, così si è in grado di calcolare il rapporto.
        Normalmente la CO2 alveolare e nel sangue arterioso è di 40 mmHg, nell’aria espirata ha un
        valore di 28 mmHg. Il rapporto quindi risulta 0,3, che verrà poi moltiplicato al volume totale
        dell’aria espirata per calcolare lo spazio morto.
        Esempio: un soggetto ha una patologia che coinvolge i distretti alveolari e che impedisce lo
        scambio di gas in un certo distretto del polmone. La pressione parziale di CO2 nell'aria espirata sarà
        di meno rispetto alle condizioni normali, perché lo scambio di gas è diminuito. Invece di 28 mmHg,
        è di 20 mmHg, se si sostituisce questo valore nell’equazione di Bohr, il rapporto risulta 0,5 e lo
        spazio morto è 250 ml.
        EQUILIBRIO DINAMICO
        VARIAZIONI DI GAS RESPIRATORI AD OGNI CICLO RESPIRATORIO
        Durante l’inspirazione entrano 500ml di aria nel sistema respiratorio e si mescolano con il volume
        di CFR, perciò l’aria alveolare non è completamente ricambiata e le pressioni parziali dei due gas
        (O2 e CO2
        ) non oscillano di molto nell’aerea alveolare. La pressione parziale dell’ossigeno è intorno
        a 100 mmHg e oscilla di qualche mmHg durante l’inspirazione e l’espirazione, mentre per l’anidride
        carbonica la pressione parziale è intorno a 40 mmHg e anch’essa oscilla.
        3
        Nel grafico soprastante si nota come il picco massimo della pressione parziale dell’O2 corrisponde
        al picco minimo della CO2
        , e viceversa. Nella fase inspiratoria si ha un aumento della pressione
        dell’ossigeno e una diminuzione dell’anidride carbonica, mentre nella fase espiratoria la pressione
        dell’ossigeno si riduce e aumenta quella di anidride carbonica.
        Quindi la CFR, cioè il volume d’aria già presente nel sistema respiratorio, ha una funzione di
        tampone della variazione della composizione dell’aria alveolare.
        Questo sistema tampone corrisponde a un equilibrio dinamico: allo stato stazionario vi è un flusso
        di ossigeno in arrivo e un tasso di allontanamento dell’ossigeno dal comparto alveolare; questo
        vale anche per l’anidride carbonica ma nel verso opposto.
        QUOZIENTE RESPIRATORIO
        Il consumo di ossigeno a riposo è di 250/300 ml al minuto, e la produzione di anidride carbonica
        equivale a 200/250 ml al minuto. Il quoziente respiratorio metabolico è il rapporto tra questi due
        volumi, cioè Vco2 / Vo2
        (perciò 250ml/300ml = 0,83).
        4
        Il rapporto varia in base a quali processi metabolici vengono utilizzati, perciò può variare la
        quantità di ossigeno utilizzato, e la quantità di anidride carbonica prodotta.
        Alcuni esempi sono:
        - glicolisi aerobica: il metabolismo non utilizza acidi grassi e proteine ma solo carboidrati, il
        quoziente respiratorio allora sarebbe 1, cioè il volume di anidride carbonica prodotto
        sarebbe uguale al volume di ossigeno consumato.
        - Utilizzo di solo acidi grassi: il quoziente respiratorio scenderebbe attorno al valore 0,7
        Il metabolismo, però, utilizza fonti diverse e dieta mista e il quoziente respiratorio è intorno a 0,8
        (media dei quozienti metabolici dei vari metaboliti), questo equivale al quoziente respiratorio
        polmonare, cioè lo scambio di gas a livello polmonare in condizioni normali.
        Inoltre se vengono prodotti 250 ml di anidride carbonica dal metabolismo, il sistema respiratorio
        eliminerà 250 ml, allo stesso modo 300 ml di ossigeno saranno portati a livello ematico se il
        metabolismo ne utilizza 300 ml.
        Il quoziente respiratorio metabolico e respiratorio tendono a essere accoppiati. Ad esempio negli
        stati di iperventilazione, dove si eliminano a livello polmonare più dei 250 ml di CO2 e si apportano
        più di 300 ml di O2 al minuto.
        Questo accoppiamento è garantito da meccanismi che regolano la ventilazione in funzione
        dell’attività metabolica, e variano la ventilazione opportunamente, regolando anche il sistema
        cardiocircolatorio.
        In conclusione, in un minuto, se il quoziente respiratorio è
        - inferiore a 1: si ha una differenza di volume tra la ventilazione inspiratoria e ventilazione
        espiratoria, in particolare su 7,5 L ci sono 50 ml di differenza.
        - 1: la ventilazione inspiratoria ed espiratoria sono equivalenti.
        In condizioni normali si può calcolare questa differenza tra inspirazione ed espirazione attraverso
        l’azoto, cioè calcolare il flusso di azoto come ventilazione inspiratoria x frazione di azoto nell’aria
        inspirata (metodo Fowler).
        5
        LIVELLI DI PRESSIONE PARZIALE DEI GAS RESPIRATORI
        I livelli di pressione parziale alveolare di CO2 e O2 sono variabili e fluttuanti entro un range di pochi
        mmHg: se ci sono oscillazioni maggiori sono in conseguenza a condizioni patologiche e fisiologiche.
        Analizziamo i livelli di pressione dei singoli gas respiratori:
        Ossigeno
        Il livello di pressione parziale d’ossigeno alveolare dipende dall’aria che inspiriamo e si stabilizza
        intorno a 100 mmHg in condizioni normali, cioè a 760 mmHg con frazione del 21% di ossigeno.
        Quando le condizioni cambiano come in alta quota, a livello alveolare non ci sarà più la pressione
        parziale di 100 mmHg: si riduce perché all’esterno vi è una pressione minore di ossigeno. Invece
        aumenta la pressione parziale di ossigeno alveolare se si somministra una miscela di ossigeno
        puro: questo comporta un aumento di pressione parziale di ossigeno a livello alveolare a più di 600
        mmHg.
        Sul versante metabolico se si aumenta il consumo di ossigeno bisogna aumentare la ventilazione
        per mantenere la pressione di ossigeno costante.
        Anidride carbonica
        Non è presente in concentrazioni rilevanti nell’atmosfera, mentre in ambienti confinati si può
        produrre una miscela con frazioni rilevanti di anidride carbonica, che portano a una rischio per la
        sopravvivenza. Se l’attività metabolica aumenta, nel circolo si ha un aumento di CO2 e anche un
        aumento a livello alveolare, perciò per mantenere la pressione costante si ha la necessità di
        aumentare l’eliminazione di CO2
        .
        Per misurare il flusso di ossigeno di 350 ml al minuto che attraversa le vie respiratore con la
        ventilazione, si può usare un’equazione:
        Vo2=flusso di ossigeno
        VI= ventilazione inspiratoria
        FIO2 = frazione di ossigeno nell’aria inspirata
        VE = ventilazione espiratoria
        FEO2 = frazione di ossigeno nell’aria espirata
        Oppure
        VO2 = flusso di ossigeno
        VAI = equivalente alveolare della ventilazione inspiratoria
        VA = ventilazione alveolare
        FAO2 = frazione di ossigeno aria alveolare
        Le stesse equazioni sono utilizzate per l’anidride carbonica
        Attenzione: il valore della frazione di anidride carbonica nell’aria inspirata, FICO2
        , è pari a zero,
        quindi si elimina.
        Uguagliando tali relazioni si può ricavare l’equazione dei gas alveolari.
        6
        EQUAZIONE DEI GAS ALVEOLARI
        Se in un soggetto il quoziente respiratorio è (R)=1, e perciò il volume di ossigeno consumato è pari
        all’anidride carbonica prodotta, le relazioni precedenti si semplificano e si ricava l’equazione che
        mette in relazione la pressione parziale di ossigeno a livello alveolare con quella di CO2 a livello
        alveolare dato un certo quoziente respiratorio:
        Questa equazione mette in relazione 4 valori:
        - R
        - Le due pressioni parziali alveolari dei gas (ossigeno e anidride carbonica)
        - La pressione parziale ossigeno nell’aria inspirata
        GRAFICO DELL’EQUAZIONE DEI GAS
        Ascisse = pressione alveolare O2
        Ordinate = pressione alveolare CO2
        Valori di riferimento delle rette = -R, conferisce la pendenza
        7
        Tutte le rette hanno origine nel punto 150 mmHg di pressione parziale alveolare dell’ossigeno e 0
        mmHg dell’anidride, che è la composizione dell’aria inspirata dove CO2 non è presente e l’O2 ha una
        pressione di 150 mmHg.
        L’aria che espiriamo uscirà con dei valori intermedi: 28-30 mmHg per la CO2 e 100-150 mmHg per
        l’O2
        .
        TERMINOLOGIA e DEFINIZIONI
        - EUPNEA
        Quando un soggetto ha una ventilazione che è proporzionata all’attività metabolica, e non
        percepisce quindi difficoltà respiratoria.
        - IPOVENTILAZIONE (causato da lesioni del SNC, oppure intossicazione da famaci e sostanze
        d’abuso)
        quando un soggetto ha un’attività respiratoria repressa ed è ridotta rispetto alle necessità
        metaboliche. Nel sangue di questi soggetti e nell’aria alveolare c’è un accumulo di anidride
        carbonica. In particolare nel sangue arterioso si ha un aumento di CO2 che causa aumento
        di pressione parziale di anidride carbonica nell’aria alveolare e un abbassamento della
        pressione di O2
        .
        - IPERVENTILAZIONE (causata da stati d’ansia)
        Quando un soggetto ha un’aumentata ventilazione rispetto all’attività metabolica, perciò
        aumenta l’eliminazione di CO2 e si abbassa la pressione di anidride carbonica a livello
        alveolare.
        - IPERPNEA
        Quando si ha un aumento dell’attività metabolica dei tessuti e di conseguenza anche un
        aumento della richiesta di O2
        . L’aumento della ventilazione è proporzionato all’aumento
        dell’attività metabolica. S ha anche un’aumentata attività cardiaca: nella fase iniziale
        l’organismo aumenta la profondità degli atti e in un secondo momento, quando aumenta
        anche la domanda metabolica, cresce la frequenza respiratoria.
        - TACHIPNEA
        Quando si ha un’aumentata frequenza, per qualsiasi ragione.
        - DISPNEA
        Quando un soggetto ha una sensazione soggettiva di difficoltà che non è necessariamente
        legata all’ipoventilazione: il soggetto è a disagio ed avverte un estremo bisogno di
        aumentare ventilazione e scambio gassoso.
        - APNEA
        L’apnea è un’interruzione temporanea della respirazione, solitamente perché i muscoli
        respiratori non si contraggono alla capacità residua. L’apnea mette in evidenza il fatto che la
        respirazione e la ventilazione sono delle funzioni viscerali che hanno un doppio controllo,
        cioè sia involontario che volontario.
        - ORTOPNEA
        Forma di dispnea che si manifesta quando il soggetto è disteso; in particolare i pazienti
        cardiopatici molte volte preferiscono stare seduti perché così la respirazione è più
        efficiente.
        8
        CONDIZIONI DI ALTERATA VENTILAZIONE
        Il grafico mette in relazione la ventilazione alveolare in litri al minuto con la pressione parziale dei
        gas alveolari (ossigeno e anidride) su una scala di mmHg.
        La ventilazione alveolare normale a riposo in un minuto è pari a 5 L, ed è rappresentata dalla retta
        ross; in queste condizioni l’alveolo ha una pressione parziale dell’ossigeno pari a 100 mmHg e pari
        a 40 mmHg per l’anidride carbonica.
        Se il soggetto comincia a ipoventilare, la venilazione scende a 3 L al minuto e la retta rossa incontra
        la funzione della pressione parziale dell’ossigeno a circa 60 mmHg e la funzione dell’anidride a 70
        mmHg.
        Se il soggetto iperventila, la ventilazione sale a 10 L al minuto e la retta rossa in questo caso
        incontra la funzione dell’ossigeno a 120 mmHg e dell’anidride a 20 mmHg.
        GRAFICO DELL’ANIDRIDE CARBONICA
        È rappresentato un soggetto a riposo con attività metabolica normale e flusso di CO2 uguale a 250
        ml al minuto. Il punto azzurro rappresenta la ventilazione di 5 L al minuto, con 40 mmHg di CO2 a
        livello alveolare.
        Se iperventila la pressione parziale di CO2 diminuisce, mentre in caso di ipoventilazione aumenta.
        9
        Nel grafico è rappresentata una seconda funzione, che descrive un’iperapnea dove il flusso di
        anidride è uguale a 500ml al minuto, perciò il metabolismo è aumentato. Nel punto bianco la
        ventilazione passa a 10 L al minuto, e nel comparto alveolare si mantene il valore di 40 mmHg.
        GRAFICO DELL’OSSIGENO
        È rappresentato un soggetto a riposo con attività metabolica normale e flusso di O2 pari a 300 ml. Il
        punto azzurro rappresenta la quantità di pressione dell’ossigeno pari a una ventilazione di 5 L al
        minuto, che è 100 mmHg.
        Se si ha un’ipoventilazione diminuisce la pressione parziale dell’ossigeno, se invece si ha
        un’iperventilazione aumenta.
        È rappresentata anche una seconda condizione nel grafico, cioè l’iperpnea, che ha un flusso di
        ossigeno pari a 600 ml. Il punto bianco rappresenta il valore della pressione dell’ossigeno quando si
        ha una ventilazione pari a 10 L al minuto, che è 100 mmHg di ossigeno.
        Inoltre quando si ha un’ipoventilazione e un’iperventilazione i dislivelli della cascata di ossigeno e
        anidride carbonica cambiano:
        10
        1° grafico: O2
        Con l’iperventilazione cambia il dislivello pressione ossigeno. In condizioni normali l’ossigeno ha
        una pressione di 150 mmHg nell’ambiente esterno, e all’interno degli alveoli raggiunge una
        pressione parziale di 100 mmHg.
        Con l’iperventilazione, si riduce questo primo dislivello, infatti aumenta la pressione alveolare.
        Anche il secondo dislivello (quello a livello ematico) si riduce.
        Se la pressione dell’ossigeno nel sangue scende, i tessuti ricevono meno ossigeno.
        2° grafico CO2
        Anche per il flusso dell’anidride carbonica, con l’iperventilazione e l’ipoventilazione si modificano i
        dislivelli della pressione parziale. Il senso però della cascata è in direzione opposta rispetto
        all’ossigeno. Con l’ipoventilazione si aumenta la pressione parziale a livello alveolare e aumenta
        anche la pressione ematica, mentre con l’iperventilazione si abbassano i valori della pressione
        parziale.
        In generale questi cambiamenti della pressione parziale dei gas a causa di iperventilazione e
        ipoventilazione non si riflettono sono sugli alveoli, ma anche sulle pressioni ematiche e a livelllo
        dei tessuti.
        IPOSSIA E IPEROSSIA
        Ipossia = pressione parziale di ossigeno nell’aria inspirata molto bassa
        Iperossia = pressione parziale di ossigeno nell’ambiente esterno più alta rispetto ai valori normali
        La pressione parziale dell’ossigeno varia nell’aria inspirata per due ragioni:
        - Ipossia normobarica: scende la frazione dell’ossigeno, ad esempio se si è in un ambiente
        dove la frazione di ossigeno è al di sotto del 21%;
        - Ipossia ipobarica: la pressione parziale si riduce perché cala la pressione atmosferica, di
        conseguenza si abbassa la pressione parziale di ossigeno, anche se nella miscela continua a
        essere contenuta al 21%. Una situazione del genere avviene ad esempio in situazioni
        terapeutiche, con le camere iperbariche, oppure in profondità durante un’immersione.
        DIFFUSIONE ATTRAVERSO LA MEMBRANA ALVEOLO- CAPILLARE
        In questo paragrafo si andranno ad approfondire i processi
        di diffusione dei gas attraverso la membrana
        alveolo-capillare.
        Secondo la legge di Fick per descrivere il flusso dei gas si
        utilizzano come parametri: la superficie di scambio (nei
        polmoni è molto estesa e molto sottile), il coefficiente D che
        è specifico per ogni gas e la differenza di pressione parziale
        del gas tra l’area alveolare e il sangue.
        La relazione tra questi paragrafi è definita dalla legge di Fick:
        .
        Il coefficiente D esprime la capacità di diffusione di un gas
        attraverso la membrana ed è direttamente proporzionale al
        rapporto tra la solubilità del gas e la radice quadrata del suo
        peso molecolare:
        11
        Nonostante la CO2 abbia un peso molecolare maggiore rispetto all’ossigeno, ha una solubilità
        maggiore e pertanto diffonde meglio.
        (in questa parte il professore è stato molto sbrigativo e poco preciso, perciò riporto la spiegazione
        dalle sbobine dello scorso anno)
        Considerando la legge di Fick, il flusso per diffusione di ossigeno a livello alveolare dipende dalla
        differenza tra pressione parziale dell’ossigeno nell’aria alveolare (100 mmHg) e pressione parziale
        dell’ossigeno nel sangue capillare per il coefficiente D dell’ossigeno. Il sangue non è fermo, ma un
        fluido in movimento che arriva con una certa pressione parziale di O2 ragionevolmente più bassa
        di quella che c’è negli alveoli.
        All’inizio il sangue arriva e c’è un
        gradiente di pressione che gradualmente
        si riduce fino all’equilibrio, che si
        raggiunge quando la pressione parziale
        alveolare è uguale alla pressione parziale
        del gas a livello del sangue che lascia
        questa zona di scambio, ovvero 100
        mmHg. Questo gradiente non è costante,
        ma tende a ridursi: potremmo calcolare
        in maniera più appropriata una pressione
        parziale media lungo la zona di scambio.
        I “DL” sono coefficienti che esprimono la
        capacità di diffusione polmonare dei gas
        respiratori. Se torniamo sull’analogia con
        la legge di Ohm, il flusso di O2 o di CO2
        corrisponde alla differenza di potenziale (espressa dalla differenza di pressione parziale di ossigeno
        e anidride carbonica) per la conduttanza (espressa dai coefficienti DL). Se aumenta DL
        , a parità di
        pressione parziale, il flusso aumenta.
        Ciò che succede nella zona di scambio di gas tra alveoli e capillari è rappresentabile graficamente
        ponendo il tempo sull’asse delle ascisse.
        12
        A t=0 il sangue arriva dall’arteria polmonare con una pressione parziale di O2 di 40 mmHg e iniziano
        ad esserci gli scambi e l’ossigeno diffonde nel sangue, essendo che nell’ambiente alveolare la
        pressione è di 100 mmHg. A questo punto la pressione parziale di O2 nel sangue inizia a salire fino
        ad arrivare anch’essa a 100 mmHg: il gradiente che sostiene la diffusione all’inizio è di 60 mmHg
        mentre al termine è 0.
        Il parametro DL è la capacità di diffusione polmonare calcolata come A/T*D secondo la legge di Fick
        (vista precedentemente).
        La conduttanza quindi dipende dalla superficie disponibile per lo scambio e dalle proprietà
        chimiche del gas.
        Il sangue passa dalle arterie polmonari ai capillari e poi nelle vene polmonari; lo scambio gassoso è
        possibile solo dove i capillari sono a stretto contatto con gli alveoli.
        Il sangue arriva dall’arteria polmonare al capillare con una pressione parziale dell’ossigeno uguale a
        40 mmHg, mentre negli alveoli la pressione parziale è di 100 mmHg: il gradiente di pressione nella
        zona di scambio è di 60 mmHg. A questo punto avviene il flusso di ossigeno per diffusione e sale
        pressione parziale ossigeno nel sangue raggiungendo il valore di 100 mmHg: il sangue e l’area
        alveolare sono ora in equilibrio. Il livello alveolare di pressione parziale definisce quindi il limite
        massimo di aumento della pressione parziale di ossigeno a livello ematico.
        TEMPO DI SCAMBIO GASSOSO
        Il flusso ematico in un minuto è di 5 L di sangue o 83 ml al secondo, il volume di sangue presente
        nei capillari polmonari è di 60 ml, perciò il sangue ad attraversare i capillari polmonari impiega un
        tempo inferiore a un secondo (circa 0,75 secondi), che è anche il tempo che deve impiegare il
        globulo rosso per scambiare i gas.
        In realtà, l’equilibrio si raggiunge nei primi 0,250 secondi, quindi un terzo del tempo a disposizione.
        Se un soggetto aumenta l’attività metabolica, aumenta anche la gittata cardiaca, che sarà di 10 L al
        minuto. La conseguenza è che aumenta la velocità del sangue e il tempo a disposizione per gli
        scambi gassosi si riduce ipoteticamente a 0,375 secondi; dato che l’equilibrio viene raggiunto in
        0,250 s, rimane comunque inferiore al tempo di scambio.
        Questo succede in maniera simmetrica anche per l’anidride carbonica: il sangue arriva ai capillari
        polmonari con un pressione parziale pari a 47 mmHg, maggiore rispetto a quella nel comparto
        alveolare che è di 40 mmHg. Come per l’ossigeno anche per la CO2
        i due compartimenti
        raggiungono l’equilibrio attraverso l’uscita dalla zona di scambio: a livello ematico si raggiunge la
        stessa pressione del comparto alveolare, cioè 40 mmHg. Anche questo equilibrio viene raggiunto
        entro i primi 0,250 secondi di scambio.
        13
        La zona di scambio gassoso tra alveoli e i capillari è una zona di equilibrio dinamico, in cui da un
        lato vi è la ventilazione, che ricambia parzialmente i gas negli alveoli, e dall’altro vi è un continuo
        flusso di sangue. I due comparti scambiano gas per diffusione, e dopo lo scambio il sangue
        allontana l’ossigeno e porta continuamente anidride carbonica agli alveoli.
        Il flusso dei gas, quindi VO2 + VCO2 scambiati, viene definito come M.
        Con D = capacità di diffusione polmonare dei gas
        La conduttanza nel flusso ematico dipende da un prodotto: D = Qxβ, dove Q è la gittata cardiaca e
        β è il coefficiente di trasporto di un determinato gas nel sangue, cioè esprime l’interazione di una
        dato gas con il sangue.
        Il rapporto delle due conduttanze è detto coefficiente di equilibrazione; è diverso per ogni gas ed
        esprime con D la capacità e facilità con cui gas passa attraverso membrana alveolo capillare e con il
        denominatore il ruolo della perfusione nel trasferimento del gas ai tessuti.
        Il sangue trasporta l’ossigeno in due forme: disciolto nel plasma e legato all’emoglobina.
        Alcuni gas possono anch’essi legarsi all’emoglobina mentre altri no, quindi diversi gas possono
        essere trasportati nel sangue in maniera diversa.
        Ad esempio il monossido di carbonio altera il trasporto di ossigeno nei tessuti perché interagisce
        molto bene con emoglobina e compete con l’ossigeno per gli stessi siti di legame.
        14
        La concentrazione dei due gas O2 e CO2 nel sangue alla pressione parziale:
        Ossigeno
        Quando la pressione parziale di O2 è di 100mmHg, si hanno 3 ml
        di ossigeno disciolti nel sangue e quasi 200 ml legati
        all’emoglobina. Il valore normale dell’emoglobina è 14-15
        grammi per decilitro (= 100 ml,) quindi in un litro vi sono 150
        grammi di emoglobina. Ogni molecola di emoglobina lega 4
        molecole di ossigeno, quindi vi è un numero finito di
        emoglobina nel sangue, che se moltiplicato per 4 fornisce il
        numero di molecole ossigeno che vengono trasportate
        attraverso l’emoglobina.
        Il saturimetro invece misura la saturazione del sangue, cioè la
        percentuale dei siti dell’emoglobina occupati. A riposo la
        normale percentuale di saturazione è del 98%: l’emoglobina è
        satura di ossigeno, perciò anche se aumenta la pressione
        parziale ossigeno, la concentrazione complessiva del gas nel
        sangue aumenta di poco.
        Anidride carbonica
        L’anidride carbonica ha un comportamento diverso: più aumenta la pressione parziale, più la
        concentrazione dell’anidride carbonica nel sangue aumenta.
        In conclusione i due gas respiratori interagiscono con il sangue in maniera molto differente: i
        diversi gas hanno diversi coefficienti di equilibrazione.
        I gas con coefficiente elevato hanno un comportamento simile all’ossigeno: rapida salita e poi
        raggiungimento di equilibrio con il comparto alveolare.
        I gas con basso coefficiente di equilibrazione invece hanno un comportamento più simile ai gas
        inerti, in verde nel grafico.
        Inoltre il passaggio dei gas è limitato dalla perfusione per quelli che hanno un coefficiente elevato,
        mentre è limitato dalla diffusione per quelli con un coefficiente basso.
        15
        1
        FISIOLOGIA-18^ lezione- 06/11/2021- Prof. Fiumara
        Sbobinatore: Bellini
        Revisore: Cannalire
        Concentrazione dei gas respiratori rispetto a pressioni parziali
        Come l'anidride carbonica e l’ossigeno vengono trasportati in maniera diversa a livello ematico, anche altri gas hanno le
        loro caratteristiche in termini di diffusione e capacità di trasporto del sangue.
        Si possono distinguere diversi gas, studiando il loro comportamento rispetto al passaggio tra area alveolare e sangue
        capillare in termini di aumento della pressione parziale del sangue.
        Nella zona di scambio la pressione parziale del gas sale e arriva a raggiungere quella che è presente nell’alveolo, ossia i
        due comparti arrivano ad un equilibrio a circa 1/3 del tempo disponibile, quando si è in condizione di riposo e il sangue
        ha nei capillari quella velocità dal tempo di contatto tra sangue e area alveolare passano 0.7 secondi.
        L’ossigeno si comporta in questo modo.
        Ci sono gas che entrano in equilibrio sui due versanti ancora più rapidamente, altri in maniera opposta, la cui pressione
        parziale non aumenta se non in misura minima nel passaggio del sangue attraverso i capillari polmonari, altri casi invece
        si trovano in una condizione intermedia.
        Per l’ossigeno la pressione parziale del gas nell’alveolo alla fine equivale a quella del sangue, quindi i due comparti sono
        in equilibrio, per O2 vi sono 100mmhg sui due versanti quindi la differenza è zero; in alcuni casi la differenza può essere
        maggiore di zero, tanto maggiore di zero quanto più e appiattita la salita della curva, in questi casi vi è un deficit di
        equilibrazione.
        Da cosa deriva questo comportamento dei diversi gas?
        Da questi coefficienti: conduttanze x diffusione attraverso la membrana alveolocapillare (d)/ gittata cardiaca di 5L/min di
        sangue che attraversano i polmoni (q) X beta che indica capacità di trasporto del sangue per quel dato gas.
        Gas che hanno comportamento più simile all’ossigeno hanno
        rapporto più elevato, quindi d tende ad essere molto
        maggiore del prodotto.
        All’opposto vi sono gas che hanno rapporto basso, quindi un
        forte deficit di equilibrazione alla fine della zona di scambio.
        Gas che hanno un comportamento estremo in questo senso
        sono il protossido di azoto o l’acetilene, un gas che ha
        comportamento di questo tipo e la cui pressione parziale
        aumenta poco nel passaggio attraverso la zona di scambio è
        il monossido di carbonio (Vedi immagine 1 per riferimenti)
        Il passaggio di questi gas (Protossido di azoto e acetilene)
        attraverso la membrana alveolocapillare e poi flusso ematico
        si dice limitato dalla perfusione, (Fig.2) per aumentare il
        flusso di questi tipi di gas bisogna agire quindi a livello del
        denominatore, per aumentare il passaggio di un altro gas
        come il monossido di azoto bisogna agire sulla diffusione,
        quindi un trasferimento limitato dalla diffusione. (Fig.3)
        Esempio monossido di carbonio: questo è un caso in cui lo scambio è limitato dalla diffusione, come si comporta a livello
        ematico questo gas?
        È un gas pericoloso perché si lega ai siti di legame dell’ossigeno, ossia agli atomi di ferro del gruppo eme dell’emoglobina
        e compete quindi con l’ossigeno per siti di legame e rende più difficile la cessione ai tessuti di quest’ultimo già legato
        all’emoglobina.
        Fig.1
        2
        (Fig.3) In bianco è rappresentato il comparto alveolare, in giallo la membrana e in rosso il sangue che fa vedere la parte
        del gas che rimane fisicamente disciolta in esso e la componente legata all’emoglobina.
        Il monossido di carbonio è pericoloso non solo perché compete con l’ossigeno ma anche perché l’emoglobina ha
        un’affinità maggiore per il CO che per l’O2, quindi è una competizione in cui l’ossigeno è sfavorito, appena il monossido
        di carbonio passa dall’alveolo al plasma viene avidamente legato dall’emoglobina, quindi appena le molecole diffondono
        sono legate all’emoglobina, la concentrazione di quelle libere è bassa e la pressione parziale non aumenta.
        Come aumentare scambio di questo gas?
        Aumentando la diffusione si potrebbe far salire la pressione parziale nella zona di scambio: quando si è alla fine di questo
        percorso generalmente il monossido di carbonio ha la pressione parziale salita poco.
        L’altro esempio è il protossido di azoto che non interagisce con l’emoglobina, rimane in forma fisicamente disciolta, passa
        dall’alveolo e rapidamente la pressione parziale a livello ematico aumenta, i due comparti entrano in equilibrio
        rapidamente, se si vuole aumentare il trasferimento di gas attraverso membrana alveolocapillare e poi ai tessuti bisogna
        aumentare la perfusione e questo può fare trasportare più protossido di azoto verso i capillari sistemici.
        L’ossigeno ha un comportamento prevalentemente limitato dalla perfusione, raggiunge l’equilibrio a circa 1/3 del tempo
        disponibile e nei capillari a circa un terzo della loro lunghezza, questo quando si è in condizioni di gittata cardiaca a riposo.
        Il tempo è di 0.75s e si raggiunge l’equilibrio a circa 0.25s.
        Perché si e evoluto un meccanismo del genere?
        Perché quando aumenta la gittata cardiaca il tempo a disposizione per gli scambi non è più 0.7s ma si riduce
        proporzionalmente alla gittata e alla velocità del flusso e allora si riesce a raggiungere l’equilibrio un po’ più tardi fino a
        tre volte quando la velocità triplica ad esempio.
        Le condizioni fisiologiche descritte danno un margine disicurezza, anche aumentando la gittata cardiaca siriesce a portare
        il comparto alveolare e quello ematico in equilibrio con la diffusione.
        Vi è una certa protezione anche a variazioni della capacità di diffusione del gas: DL è quel parametro che esprime quanto
        bene o quanto male un gas passa attraverso la membrana alveolocapillare.
        Quando un soggetto ha DL normale (per l’ossigeno si pone uguale ad 1) si raggiunge l’equilibrio alveolo-sangue ad 1/3
        della distanza del capillare.
        Se questo valore si riduce (ad esempio si dimezza) e un tale soggetto ha una ridotta capacità di far passare l’ossigeno per
        diffusione o perché è aumentato lo spessore della membrana alveolocapillare o perché si è ridotta la superficie o perché
        Fig.2 Fig.3
        3
        ha un altro problema che è l’aumento della distanza tra sangue alveolare e sangue capillare come nella fibrosi polmonare.
        Si raggiunge lo stesso l’equilibrio, si riesce ad ossigenare il sangue anche se si riduce la DL, se aumenta si osserva un
        raggiungimento dell’equilibrio precoce.
        Se aumenta la gittata, quindi in condizioni di elevata attività metabolica, aumenta il flusso di sangue, se diventa tre volte
        rispetto al normale si raggiungerà l’equilibrio alla fine del capillare (in condizioni normali si raggiunge ad 1/3, se triplica si
        raggiungerà alla fine) perché il sangue scorre più velocemente, ma se oltre a questo aumento di gittata (q) ha anche DL
        ridotta, la somma di questi fattori fa sì che si abbia anche un deficit di equilibrazione, il sangue esce con una pressione
        parziale non più di 100mmhg ma qua ad esempio di circa a 85mmhg, vi è un deficit di equilibrazione di circa 15mmhg.
        In questi casi il trasferimento alveolocapillare di O2 diventa anche dipendente dalla diffusione,se questa si riduce si riduce
        anche la pressione parziale.
        Anche nel soggetto normale quando si è in condizione di ipossia, la pressione parziale negli alveoli si riduce intorno a
        50mmhg, il sangue arriva con una pressione parziale di ossigeno ancora più bassa alla zona di scambio, si raggiunge
        tardivamente l’equilibrio,siriduce il gradiente pressorio che quando siamo in condizioni normali è di 60mmhg (Pp alveolo:
        100mmhg e Pp sangue:40mmhg); se il gradiente è ridotto si raggiunge l’equilibrio tardivamente e se a questo si aggiunge
        un aumento di Q e quindi non solo il soggetto è in alta quota ad esempio ma aumenta anche la sua attività metabolica,
        allora si può arrivare ad un deficit di ossigenazione, non si riesce ad ossigenare il sangue come si farebbe in condizioni di
        riposo.
        Quindi il trasferimento alveolo-capillare di ossigeno in condizioni normali è poco influenzato da DL, mentre è
        significativamente influenzato da DL in condizioni ipossiche (Fig.4 e Fig.5)
        Fig.4
        Fig.5
        4
        CIRCOLAZIONE POLMONARE
        Una prima caratteristica che differenzia la circolazione polmonare da quella sistemica è il regime pressorio: quando si
        misura la pressione normalmente si misura a livello dell’arteria brachiale, è un’arteria della circolazione sistemica e ha
        due valori che sono 120mmhg e 80mmhg, non è un valore costante e la pressione varia oscillando tra valore minimo e
        valore massimo, se si segue variazione su un grafico si vedono queste oscillazioni periodiche che sono legate all’attività
        cardiaca (sistole e diastole), quindi la pressione media è di circa 100mmhg nelle prime grandi arterie della circolazione
        sistemica.
        Se si fa la stessa misura all’arteria polmonare visono valori che oscillano tra 10 e 25mmhg, quindi pressione media intorno
        a 15mmhg: qui si hanno oscillazioni simili legate all’attività del ventricolo destro, la pressione media non è più intorno a
        100mmhg ma intorno a 15mmhg.
        Come si distingue se un individuo ha un’emorragia
        venosa o arteriosa?
        Ilsangue arterioso zampilla in modo intermittente, un
        flusso ematico ad alta pressione che risente in
        maniera diretta delle fasi di sistole e diastole
        cardiache.
        Il sangue venoso cola perché ha una pressione molto
        bassa (anche se proviene dalla circolazione sistemica).
        Pressione del sangue nel cuore destro quando si
        arriva nelle vene cave: pochi mmhg, c’è un gradiente
        di quasi 100mmhg, c’è una forte differenza di
        pressione.
        C’è un punto dove ci sono le arteriole o vasi di
        resistenza dove la pressione si riduce in maniera
        importante.
        Nella circolazione polmonare la pressione è molto più
        bassa fin dall’inizio e si riduce più gradualmente, qui il
        gradiente pressorio è intorno ai 10mmhg, quanto
        sangue passa in questo circolo in 1 minuto? 5L, se vi è
        lo stesso flusso e la caduta pressoria è molto diversa
        significa che nella circolazione sistemica vi sono delle
        resistenze al flusso più basse che nell’altro comparto.
        Il ventricolo sinistro ha la parete più spessa per far fronte alle resistenze, ma se le resistenze aumentano anche a valle del
        ventricolo destro anche la sua parete si può ispessire avendo cosi un’ipertrofia ventricolare.
        Quindi bassa pressione e basse resistenze nella circolazione polmonare e alta pressione sul versante sistemico arterioso
        con resistenze più elevate (Fig.6)
        Cosa capita a livello della circolazione polmonare quando Q (gittata) passa da 5 a 10L/min?
        Possono essere aperti dei vasi normalmente chiusi a riposo (reclutamento) e i vasi già pervi possono dilatarsi, tutto ciò
        produce un aumento di sezione disponibile per il flusso ematico e se aumenta la superficie di sezione le resistenze si
        riducono e la pressione a monte non aumenta come aumenterebbe se la superficie di sezione rimanesse costante.
        Con l’aumento di Q si avrebbe quindi un forte aumento pressorio che però viene smorzato con il reclutamento ed
        estensione del circolo polmonare.
        I capillari alveolari formano una rete intorno alle strutture alveolari, i vasi più fini si fanno strada tra i setti, tra un alveolo
        e l’altro, questi vasi si chiamano intralveolari e risentono dell’equilibrio tra la pressione del sangue al loro interno e la
        pressione dell’aria negli alveoli: se aumenta la pressione dell’aria negli alveoli il carico di questi vasi tende a ridursi,
        Fig.6
        5
        l’aumento del volume intralveolare che determina la compressione di questi vasi che scorrono nei setti in fase di
        inspirazione tende ad aumentare la resistenza del flusso del sangue in questi vasi.
        I vasi più grandi che non passano attraverso queste strutture più fini del parenchima polmonare sono detti extralveolari;
        mantengono più facilmente la pervietà perché si riduce la pressione intorno ad essi quando il torace si espande e non
        hanno compressione degli alveoli.
        Quindi i vasi intralveolari ed extralveolari hanno un comportamento diverso in funzione del volume polmonare.
        La resistenza che il sangue incontra ad attraversare i vasi intralveolari, tende ad aumentare con il volume polmonare.
        Per i vasi extralveolari la resistenza è massima quando si è a volume residuo, mentre con l’espansione del torace si riduce
        la resistenza perché tende ad aumentare il carico di questi vasi.
        Queste sono resistenze in serie quindi la resistenza totale è la somma di questi valori, quindi è maggiore a bassi volumi
        polmonari e ad alti volumi polmonari e ridotta a volumi polmonari intermedi.
        Un’altra caratteristica che differenzia le due circolazioni è la risposta all’ipossia cioè la riduzione del livello della pressione
        parziale dell’ossigeno intorno ai vasi.
        Si immagini un muscolo scheletrico che sta lavorando, localmente il consumo di ossigeno aumenta, c’è quindi meno
        ossigeno, qual è la risposta circolatoria?
        Il microcircolo locale reagisce con una vasodilatazione, invece in un distretto polmonare se una zona del polmone ha
        pressione parziale dell’ossigeno ridotta, a valle di un’occlusione bronchiale, si va a vedere cosa succede nei vasi attorno
        agli alveoli che riforniscono di sangue quel bronco, localmente si avrà una vasocostrizione per far sì che meno sangue
        passi in quel distretto perché non è in grado di scambiare gas in maniera efficiente e questo meccanismo fa sì che almeno
        una parte del sangue che normalmente sarebbe passato in quel distretto venga dirottata in altre parti del polmone in cui
        il lavoro è più efficiente.
        Effetto della gravità
        In una situazione di ortostatismo, il sangue arriva con una pressione parziale a livello del cuore di 14mmhg, il peso del
        sangue all’interno dei condotti fa sì che abbia una pressione maggiore al di sotto di questo livello e una pressione minore
        al di sopra, vi è un gradiente pressorio.
        Il polmone dal punto di vista della perfusione non ha una perfusione omogenea, la pressione del sangue tende ad essere
        più bassa nelle parti che sono in alto, apicali e poi aumenta
        verso il basso.
        Questi vasi che sono esposti all’effetto della pressione
        intralveolare, hanno valori di pressione diversi, bisogna vedere
        se la loro pressione è maggiore o minore di quella alveolare per
        capire se questi vasi sono pervi o collassano.
        Quando la differenza di pressione tra lo spazio alveolare e
        spazio intramuscolare è bassa i capillari tendono ad essere
        compressi e chiudersi, quando invece la pressione del sangue e
        più elevata tendono ad espandersi e la perfusione aumenta.
        Analizzando la diverse situazioni possibili vi è:
        -Pressione del sangue sempre maggiore di quella alveolare e
        flusso ematico procede indisturbato
        -Pressione del sangue sempre inferiore di quella alveolare e
        flusso tende ad essere nullo a causa dei capillari compressi
        -Pressione alveolare maggiore di quella sul versante arterioso
        ma più bassa di quella sul versante venoso, vi è quindi un
        gradiente pressorio.
        In queste tre zone, chiamate zone di West, vi sono regimi di
        flusso diversi, massimo, assente e intermedio; non
        corrispondono ciascuna ad 1/3 del polmone, sono situazioni, la
        maggior parte degli alveoli si trova nella seconda o terza (Fig.7)
        Fig.7
        6
        Vi è un gradiente in senso verticale anche perla ventilazione, a riposo il peso del parenchima polmonare grava sugli alveoli,
        quindi gli alveoli più in alto avranno volume maggiore, mentre quelli in basso saranno compressi e avranno volume
        minore.
        Quando si è in fase inspiratoria gli alveoli situati inferiormente però hanno un maggior margine di espansione rispetto a
        questi che sono già piuttosto espansi, quando il polmone si espande il flusso dell’aria durante la ventilazione tende a
        distribuirsi maggiormente verso le basi, dove c’è un maggiore aumento di volume relativo.
        Vi è quindi un gradiente di perfusione e di ventilazione dagli apici verso le basi, tendono ad aumentare andando dagli apici
        verso le basi (In ortostatismo).
        Trasporto dei gas a livello ematico
        Si cerca di vedere questi fenomeni in termini quantitativi, il consumo di ossigeno a riposo si attesta intorno a 250-
        300ml/min, allora quanto sangue è necessario portare dai capillari polmonari a quelli della circolazione sistemica per
        traferire ogni minuto questo ossigeno?
        In teoria per fare questo calcolo bisogna conoscere la capacità di trasporto del sangue, la capacità di trasporto del sangue
        arterioso è circa 200ml di ossigeno per litro di sangue mentre per l’anidride carbonica è di 500ml.
        La legge di Henry dice che a temperatura costante, la solubilità di un gas è direttamente proporzionale alla pressione che
        il gas esercita sulla soluzione.
        Raggiunto l'equilibrio, il liquido si definisce saturo di quel gas a quella pressione.
        Con 100mmhg di pressione a livello alveolare di ossigeno nel sangue si scioglierebbero circa 3ml di ossigeno per litro, tutti
        gli altri 197 ml non sono fisicamente disciolti nel plasma bensì sono legati all’emoglobina, senza di essa avremmo solo la
        possibilità di portare 3ml per litro di sangue.
        7
        Nelle condizioni normale passano circa 5L, se ciascuno di questi 5L trasporta 200ml di gas si potrebbe cedere al massimo
        5x200=1L, se si consumano circa 300ml basta cederne 1/3, la
        restante parte di ossigeno rimane nel sangue venoso.
        Come viene trasportata la CO2? (Fig.9)
        Per una parte minoritaria (26/500 quindi circa il 5%) in forma
        fisicamente disciolta nel plasma, il resto o viene trasformato
        in acido carbonico (forma prevalente) e poi in ioni
        bicarbonato per la dissociazione dei protoni, oppure anche la
        CO2 si può legare all’emoglobina (20%).
        Dove si può legare la CO2 all’emoglobina?
        Interagisce con dei gruppi amminici delle catene proteiche
        dell’emoglobina, si forma un legame carbamminico tra il
        gruppo amminico dell’emoglobina (NH2) e CO2, quindi non
        compete per sito di legame dell’ossigeno.
        Quando si è a 100mmhg di pressione parziale di ossigeno, vi
        sono pochi ml di ossigeno fisicamente disciolto; se
        portassimo la pressione parziale a 200mmhg si avrebbe
        qualche ml in più di ossigeno (anziché 3, 6), invece il
        contenuto totale di ossigeno per 100ml quindi 20ml/100ml quindi 200ml/L è lo stesso che si ha a 100mmhg, la differenza
        di questi valori è data dalla parte legata all’emoglobina, di nuovo questa relazione tra concentrazione di ossigeno e
        pressione parziale non è lineare, lineare fino ad un certo punto e poisi appiattisce perché vengono saturati i siti di legame
        dell’emoglobina.
        Per l’anidride carbonica si può fare un discorso analogo: nel sangue arterioso la pressione parziale di CO2 è di 40mmhg e
        il contenuto è di 500ml/L, contenuto totale è di 5ml di CO2 fisicamente disciolta, qui però non c’è una saturazione netta,
        più si aggiunge CO2 maggiore sarà la saturazione nelle due parti.
        Come arrivano nel sangue questi due gas?
        L’ossigeno diffonde dagli alveoli, viene disciolto nel plasma e il 98.5% va a legarsi all’emoglobina.
        La CO2 arriva nel sangue a livello dei capillari sistemici dal liquido interstiziale, una parte fisicamente disciolta nel plasma
        e una parte convertita in acido carbonico combinandosi con l’acqua, reazione catalizzata dall’anidrasi carbonica e poi
        l’acido carbonico si dissocia in protoni e in ioni bicarbonato, una parte dei protoni si può legare all’emoglobina, mentre
        gli ioni bicarbonato nel globulo rosso vengono scambiati con il plasma attraverso uno scambiatore di membrana che fa
        uscire ioni bicarbonato e fa entrare ioni cloro.
        Questi processi devono essere reversibili, l’emoglobina deve legare l’ossigeno a livello polmonare e deve cederlo a livello
        dei tessuti,se legame fosse irreversibile dal punto di vista fisiologico non avrebbe utilità perché non riuscirebbe a trasferire
        il gas dalla interfaccia di scambio polmonare fino alla sede di utilizzo.
        Queste reazioni devono invertirsi: l’ossigeno deve essere rilasciato a livello dei tessuti e la CO2 deve diffondere a livello
        alveolare.
        Queste reazioni sono in un equilibrio che può essere spostato in un senso o nell’altro cioè può essere favorita la cessione
        o il legame tra ossigeno ed emoglobina.
        Se si fa inspirare ad un paziente ossigeno puro la pressione alveolare intorno a 600mmhg invece che a 100, la componente
        fisicamente disciolta aumenta, quella combinata all’emoglobina rimane allo stesso livello perché saturata, in totale
        aumenta la componente fisicamente disciolta, questo per ribadire che la concentrazione di ossigeno nel sangue dipende
        dalla concentrazione di emoglobina.
        Come funziona il legame dell’ossigeno all’emoglobina?
        Una molecola di emoglobina dal punto di vista biochimico è una struttura quaternaria tetramerica, in cui ci sono 4 catene
        globiniche, nell’adulto visono 2 catene alfa e 2 catene beta, l’emoglobina fetale è formata da due catene alfa e due catene
        gamma.
        Queste strutture tetrameriche legano 4 molecole di ossigeno quindi 1 mole di emoglobina lega 4 moli di ossigeno.
        Peso molecolare emoglobina: 64kg e 400g.
        Fig.9
        8
        1 mol di O2 occupa in condizioni standard 22,4L, quindi questi kg di emoglobina legano circa 90L di ossigeno (22,4x4), se
        si fa il rapporto 1g di emoglobina lega 1,39ml di O2.
        Se si sa quanta emoglobina è presente nel sangue si può calcolare la capacità di trasporto.
        Concentrazione di O2 nel sangue arterioso: O2 fisicamente disciolto (3ml/L) + O2 legato all’emoglobina.
        Emoglobina è circa 150g/L, 1g può legare 1,39ml (in realtà questo numero è stato studiato essere un po’ più basso) quindi
        si immagini sia 1.34.
        1.34x 150=200 circa.
        Quanti siti di legame quanti sono occupati quando si ha sangue arterioso a pressione parziale di 100? Circa 97-98%
        -> (200x 0.97) +3 (fisicamente disciolti)
        All’interno dell’emoglobina vi è anche il gruppo eme che è una struttura planare, un anello di protoporfirina 9 che al
        centro ha un atomo di ferro, l’eme ha una conformazione concava quando il ferro non è legato all’ossigeno, quando si
        lega la struttura si planarizza.
        Oltre all’emoglobina vi sono altre molecole
        capaci di legare l’ossigeno come la mioglobina
        presente sopratutto a livello delle cellule
        muscolari, ha una struttura monomerica, la
        sua funzione è quella di riserva intramuscolare
        di ossigeno e facilita la diffusione intracellulare
        delle molecole di ossigeno.
        L’affinità dell’emoglobina per l’ossigeno è
        descritta da una curva, curva di dissociazione
        dell’emoglobina rispetto all’ossigeno. (fig.10)
        Vi sono la pressione parziale del gas sull’asse
        delle ascisse e la saturazione dei siti di legame
        sull’asse delle ordinate, la percentuale
        occupata dall’ossigeno è direttamente
        proporzionale alla pressione parziale ma è una
        relazione non lineare, quando si passa da 0
        pressione parziale quindi 0 saturazione e si va
        ad aumentare la pressione parziale
        dell’ossigeno la percentuale di siti occupati
        sale, all’inizio più lentamente poi più
        rapidamente e si arriva ad un plateau (97-98%).
        Questa relazione tra pressione parziale e saturazione non è fissa, può variare fisiologicamente e questa variazione
        determina il fatto che a livello polmonare sia favorito il legame dell’O2 e a livello dei tessuti sia favorita la cessione.
        Questa curva o relazione può spostarsi verso destra con l’aumento di questi parametri:
        - La pressione parziale della CO2
        - La riduzione del PH cioè l’aumento della concentrazione degli idrogenioni.
        Sono correlati, quando aumenta uno aumenta l’altro, con conseguente
        - aumento della temperatura
        - aumento del 2,3-bisfosfoglicerato che è un metabolita che si accumula nei globuli rossi e che riduce l’affinità insieme
        all’aumento di questi parametri.
        Se la curva si sposta a destra l’affinità è ridotta perché a un dato livello di pressione parziale del gas la percentuale di siti
        occupati è minore, si può esprimere per ogni concentrazione di queste sostanze una P50 ossia pressione parziale a livello
        Fig.10
        9
        della quale è saturato il 50% dei siti, nella curva normale la P50 è poco inferiore a 30mmhg, se la curva è spostata verso
        destra la P50 sarà spostata verso i 40mmhg.
        In un distretto muscolare di uomo che sta lavorando attivamente ci si aspetta che localmente la pressione parziale di CO2
        si alzi, il PH si abbassi, l’aumento dell’attività metabolica tenda a far aumentare la temperatura e questo favorisca la
        cessione dell’ossigeno, a livello polmonare si hanno pressioni parziali per la CO2 più basse rispetto al circolo sistemico e
        cosi valori più elevati di pH e questo favorisce il legame dell’ossigeno con l’emoglobina,
        Effetto Bohr (Fig.11): il rilascio di molecole
        di ossigeno da parte dell’emoglobina e quando
        questa è influenzata dall’aumento di
        idrogenioni e CO2
        Effetto Haldane (Fig.12):
        La pressione parziale dell’ossigeno tende a
        spostare a destra la curva della CO2 e questo
        a livello polmonare favorisce la cessione della
        CO2 a livello polmonare e effetto opposto a
        livello sistemico.
        Fig.11
        Fg.12
        10
        Il sangue arterioso è in grado di trasportare 200ml/L di sangue, quando passa attraverso capillari sistemici quanto di
        questo O2 cede?
        Se si va a misurare la concentrazione di O2 nel sangue venoso è di 140ml/L, se queste sono le condizioni di un dato
        soggetto in un dato momento sono stati ceduti da quel litro di sangue 60ml di ossigeno nel passaggio attraverso i capillari
        sistemici, questa si chiama differenza arterovenosa (Fig.12-13)
        Se in questo soggetto passano 5L di sangue al minuto e ciascuno cede 60ml la cessione in un minuto è di 300ml.
        La pressione parziale di ossigeno scende da 100 a 40, la concentrazione di O2 scende da 200 a 140ml/L, la saturazione non
        è più 0.97 ma 0.70.
        Queste sono le condizioni di riposo, ma si può estrarre più ossigeno al bisogno.
        Per l’anidride carbonica si possono fare delle considerazioni simili: anche per essa vi è una differenza arterovenosa, la
        concentrazione a livello venoso e maggiore rispetto a quella a livello arterioso.
        Se si misura sul versante arterioso circa 500ml/L di CO2 sul versante venoso ci si aspetta di trovarne di più, ad esempio
        550ml/lL, la differenza arterovenosa di quel soggetto è 50ml/L.
        Quanta CO2 capta il sangue al minuto se passano 5L/min? 50x 5L/min (gittata cardiaca) =250ml.
        Fig.12
        Fig.13
        11
        Coefficiente di trasporto dell’ossigeno: (Fig.14)
        200-140/100-40 60/60=1, viene trasportato 1ml/L per mm di pressione parziale del gas.
        Esempio fatto dal prof riguardo l’adattamento all’alta quota:
        Aumentata la produzione di globuli rossi ed emoglobina, oltre ad aumentare la ventilazione bisogna aumentare il
        trasferimento di ossigeno.
        Alcuni atleti usano l’ormone che stimola l’aumento della produzione dei globuli rossi che è l’eritropoietina, ormone
        prodotto a livello renale che in condizione di ipossia stimola il midollo osseo a produrre più globuli rossi e ad aumentare
        la capacità di trasporto ematico per l’ossigeno.
        Se si vuole migliorare la performance atletica questo ormone è utile perché incrementa il trasferimento di ossigeno che
        aumenta di 50-60ml/L, con conseguente però viscosità del sangue, quindi maggiore lavoro cardiaco.
        Equazione dei gas ematici:
        Rapporto delle due differenze
        arterovenose dei due gas.
        Es. 250ml/L/300ml/L=0.8 (quoziente
        respiratorio fisiologico).
        Fig.14
        12
        Fisiologia respiratoria, lezione 19. 08/11/2023
        Prof. Fiumara.
        Sbobinatore: Castelli
        Revisore: Avallato
        EQUAZIONE DEI GAS EMATICI
        Eravamo rimasti a questa slide con l’equazione dei gas ematici, si
        era introdotto il significato dell’equazione che è in qualche modo
        analoga a quella dei gas alveolari.
        Qui l’equazione mette in relazione la concentrazione dell’anidride
        carbonica del sangue con quella dell’ossigeno in funzione di R, che
        è il quoziente respiratorio.
        L’equazione deriva di fatto dalla formula che permette di calcolare
        il quoziente respiratorio (la prima nella slide). R è quindi dato dal
        rapporto fra volume di anidride carbonica prodotta rispetto ad un
        volume di ossigeno
        consumato. In altre parole, è la differenza artero venosa delle
        concentrazioni dell’anidride carbonica diviso la differenza artero
        venosa delle concentrazioni dell’ossigeno.
        Viene quindi fuori questa equazione (immagine a destra) che, se
        rappresentata graficamente, genera una famiglia di rette.
        Questo è un grafico (diagramma ossigeno CO2), relativo al
        sangue, dove abbiamo il rapporto tra le concentrazioni ematiche
        dell’O2 e della CO2. Viene fuori una famiglia di rette e la
        pendenza è data da meno R, cioè da meno il quoziente
        respiratorio. Normalmente R è intorno a 0.83 e quindi ci
        troviamo su questa retta e quando abbiamo 200ml di
        ossigeno per litro di sangue abbiamo circa 500ml di CO2 per
        litro di sangue.
        Qui si sta parlando di concentrazione di gas nel sangue. Nel
        grafico successivo (a sinistra) invece si va ad analizzare la
        pressione parziale.
        Possiamo convertire e passare su questi assi dalla
        concentrazione alla pressione parziale, ma con una
        complicazione. Si nota infatti che la forma di queste curve
        non è più rettilinea, ma assume un decorso diverso perché,
        mentre la pressione parziale e la concentrazione di CO2 nel sangue sono linearmente correlate, per l’ossigeno
        oltre ad una certa pressione parziale la concentrazione di ossigeno nel sangue non aumenta più, e si va
        1
        incontro a saturazione. Queste curve poi si appiattiscono superata una certa pressione parziale di ossigeno. La
        capacità di legame del sangue rispetto all’ossigeno è saturabile.
        Vediamo dal grafico che nel sangue arterioso normalmente ci sono circa 100mmHg di ossigeno, mentre i livelli
        di CO2 sono intorno ai 40mmHg. Questo punto rosso (nel grafico sopra) descrive le condizioni che troviamo
        nel sangue arterioso. Il punto blu del grafico descrive invece le condizioni che troviamo nel sangue venoso: le
        pressioni parziali sono 40 per l’ossigeno e 46/47 per l’anidride carbonica. Quindi su questo grafico sono
        raffigurati il sangue venoso e quello arterioso in funzione del quoziente respiratorio.
        A questo punto il professore va a riprendere il grafico dei gas
        alveolari (grafico a sinistra). C’è una relazione tra la pressione
        parziale di un gas e quella di un altro nell’area alveolare invece
        che nel sangue, sempre in funzione di R.
        Si vede una famiglia di rette che convergono in unico punto. Se
        si ha un quoziente respiratorio di 0.8 nell’area alveolare, si avrà
        100 di ossigeno e 40 di CO2. Le rette convergono in un punto
        che descrive non più la condizione che abbiamo nel sangue
        venoso, ma quelle che sono presenti nell’aria inspirata. Si
        registrerà una pressione parziale di 150mmHg per l’ossigeno e
        di 0 per l’anidride carbonica .
        Valori emogasanalisi
        Con questo si è chiuso il capitolo che riguarda
        il trasporto ematico dei gas e le relazioni che
        esistono tra le concentrazioni e tra le
        pressioni parziali dei due gas.
        A cosa ci serve capire queste questioni e
        analizzare questi parametri? E’ fondamentale
        per comprendere quali sono i valori
        fisiologici.
        In pronto soccorso, ad esempio, bisogna
        saper interpretare un’emogasanalisi, cioè un’analisi del gas arterioso che ci darà alcuni parametri. Saremo in
        grado di vedere se si è in una condizione di normalità oppure in una condizione alterata. Con questo corso di
        fisiologia si comincia a comprendere quali devono essere le condizioni normali, quindi:
        - pressione parziale del sangue arterioso intorno a 95 mmHg
        - saturazione 97/98 %
        - 200ml di ossigeno per litro di sangue
        - pressione parziale di CO2 intorno a 40mmHg
        - pH del sangue arterioso intorno a 7.4
        2
        Bisogna ricordare che nel sangue venoso c’è più CO2 e meno ossigeno e il ph è leggermente più basso.
        Scambi gassosi a livello dei capillari della circolazione sistemica e
        respirazione tissutale
        Abbiamo finito di vedere la “cascata” dell’ossigeno: abbiamo parlato dell’atmosfera, dell’aria inspirata, degli
        alveoli e degli scambi alveolari e del trasporto ematico.
        Rimane da vedere il passaggio tra i capillari della circolazione
        sistemica e l’interstizio. Cosa capita qui?
        Per capirlo si può usare questo esempio (in figura) di un’unità
        di scambio a livello capillare: cellule allungate e striate che
        assomigliano alle cellule muscolari scheletriche.
        Questa A in figura è l’arteriola che arriva, si ramifica e genera
        questi capillari che decorrono per un certo tragitto paralleli
        alle fibre muscolari e poi convergono e si raccolgono in
        questa venula (V).
        Questa è l’unità microvascolare, che è la sede dello scambio gassoso tra le cellule e la circolazione.
        Bisogna capire quali sono i principi che regolano lo scambio gassoso.
        Cosa capita per i gas respiratori?
        Uno di quei capillari di cui si è parlato prima potrebbe essere questo che parte dall’arteriola e va verso la
        venula. Questo capillare ha una certa lunghezza e il sangue (arterioso) arriva lì con una pressione parziale di 95
        mmHg e nelle vene circa 40mmHg.
        Questa caduta di pressione parziale dell’ossigeno si verifica lungo i capillari: man mano che il sangue attraversa
        questo distretto l’ossigeno diffonde fuori dal capillare e vediamo la caduta di pressione. Intorno al capillare
        dobbiamo immaginare una nube di molecole di ossigeno che diffondono a partire da questa struttura.
        A questo punto il professore fa un paragone con le strutture che nella nostra aula immettono aria calda o aria
        fredda (solo fredda). I capillari invece che distribuire aria distribuiscono ossigeno. Chi è più vicino al capillare
        riceverà più ossigeno, allontanandosi la concentrazione dell’ossigeno tenderà a ridursi. Quindi le cellule che
        sono più vicine sono esposte ad una
        concentrazione più elevata e man mano che
        ci si allontana questo gradiente varia anche in
        senso laterale. Il gradiente parte da 95 e va a
        diminuire.
        Si deve immaginare una specie di cilindro
        intorno al capillare, zona che riceve ossigeno
        per diffusione dal capillare. La
        concentrazione di ossigeno è tanto maggiore
        quanto più siamo vicini al capillare.
        3
        Se lo si vede graficamente si vede che con la distanza inizia a scendere e se vicino al capillare ci sono delle
        cellule che attivamente consumano ossigeno, la caduta è ancora più rapida in base a quanto ossigeno viene
        consumato. Si avrà una discesa tanto più rapida quanto maggiore è l’attività metabolica.
        Ad un certo punto si arriva ad una distanza tale oltre la quale non c’è più ossigeno sufficiente a garantire la
        sopravvivenza cellulare. Si supera il punto dell’anossia: in questa regione una cellula non può sopravvivere.
        Questo punto critico è tanto più vicino al capillare quanto più
        andiamo verso il lato venoso, dove si parte già da una pressione
        parziale più bassa e quindi più rapidamente si raggiunge quella
        critica alla quale le cellule non sopravvivono.
        Se si pensa ad un tessuto, si può usare come esempio l’immagine a
        destra. Si vedono i due capillari (CAP)) e le cellule del tessuto che si
        trovano tra i due (TISSUE), che devono trovarsi in una zona dove il
        livello di ossigeno è sufficiente a garantire la loro sopravvivenza e
        attività metabolica. Se invece il livello di ossigeno scende
        eccessivamente, le cellule vanno in sofferenza e muoiono.
        Il problema critico nel tessuto è avere questi punti di distribuzione dell’ossigeno ad una distanza tale da evitare
        questa situazione. Se si allontanano questi capillari c’è il rischio di ritrovarsi in una zona non rifornita a
        sufficienza di ossigeno.
        Il parametro determinante è la densità dei capillari in funzione del consumo di ossigeno del tessuto.
        La densità capillare è il numero di capillari che si trova in una sezione di una superficie di un tessuto. Questo
        riflette il consumo di ossigeno basale del tessuto. Nei tessuti con maggiore attività metabolica ci aspettiamo
        che sia maggiore questa densità.
        Oltre alla densità capillare come numero di capillari presenti (in senso quindi anatomico), a livello funzionale
        possiamo avere delle variazione di densità capillare in un
        tessuto come quello muscolare, in cui a riposo si possono
        avere dei capillari che non sono aperti e che vengono
        reclutati quando aumenta il flusso ematico e la necessità di
        trasferire ossigeno.
        Osservando l’immagine a fianco, si vede che alcuni capillari
        sono chiusi e solo tre sono aperti. Si vede che la distanza tra
        un capillare e l’altro è quella indicata e in mezzo la caduta
        dell’ossigeno è tale per cui le cellule riescono a sopravvivere.
        Se l’attività metabolica delle cellule aumenta allora si aprono
        altri capillari in posizione intermedia così da ridurre le
        distanze: questo previene l’anossia e il troppo poco ossigeno.
        Si deve quindi pensare ai capillari come a centri di
        distribuzione dell’ossigeno spaziati con una certa distanza media, che è quantificabile come densità capillare.
        4
        Nella nostra aula (tornando sempre al riferimento ai
        condotti che immettono aria calda o fredda nella nostra
        aula) per esempio chi è in mezzo riceve di meno di chi è più
        vicino ai due centri di distribuzione. Così anche per le cellule
        vale lo stesso principio: bisogna fare in modo che chi sta in
        mezzo non rimanga privo di ossigeno.
        Questo concetto del cilindro di tessuto rifornito da un
        capillare, è definito cilindro di Krogh, dal fisiologo che ha
        studiato questi problemi e ha impostato concettualmente
        questo tipo di analisi.
        In un tessuto che ha una sua attività metabolica e ha un
        certo consumo di ossigeno, quando l’attività metabolica aumenta deve aumentare l’apporto di ossigeno. Nel
        muscolo questa variazione può essere anche di 40 volte.
        Cosa contribuisce a questo aumentato apporto di ossigeno nelle cellule muscolari? Da un lato l’aumento del
        flusso ematico, c’è infatti una maggior profusione. Inoltre, nel liquido interstiziale la pressione parziale di
        ossigeno tende a ridursi e aumenta il gradiente di pressione parziale tra interno del capillare e interstizio,
        favorendo la diffusione che dipende anche dalla differenza di pressione parziale tra i due compartimenti. Poi
        ci sono fenomeni a livello capillare, come la modulazione della permeabilità capillare con lo stiramento delle
        pareti vascolari, poi questo reclutamento dei capillari. Se aumenta il numero di capillari perfusi, non solo si
        riduce la distanza media tra i capillare (e ciò riduce la probabilità che le cellule tra un capillare e l’altro le cellule
        vadano in anossia), ma aumenta anche la superficie di scambio, aumenta l’area che diffonde ossigeno. Sono
        tutti fattori che contribuiscono a regolare l’apporto di ossigeno ai tessuti.
        Studiare e capire questi argomenti, aiuta ad
        interpretare in maniera chiara le situazioni
        patologiche. Ad esempio un paziente che ha una
        ridotta ossigenazione si trova in una condizione di
        ipossia= deficit di ossigenazione dei tessuti.
        Si devono capire le possibili cause.
        In linea teorica, quando il flusso dell’ossigeno nella
        cascata descritta diventa insufficiente si possono
        avere diverse situazioni: partendo dalla
        composizione dell’aria che inspiriamo, possiamo
        avere una ridotta pressione parziale di ossigeno
        nell’aria inspirata. Tutto funziona, ma all’inizio
        abbiamo un livello di ossigeno insufficiente,
        oppure l’ossigeno c’è ma il paziente sta
        ipoventilando. Il paziente ha una lesione dei centri
        nervosi che regolano la respirazione: inspira meno di quello che dovrebbe per garantire una ossigenazione
        ottimale dei tessuti.
        5
        Oppure il paziente ventila ma non riesce a scambiare bene i gas a livello alveolare, a causa di un’alterazione
        istologica del polmone che rende difficile la ventilazione. Ad esempio un aumentato spessore della membrana
        alveolo polmonare.
        Oppure funziona tutto, ma c’è un problema a livello ematico: il soggetto non ha abbastanza emoglobina, o i
        siti di legame per l’ossigeno sono occupati da un altro gas come il monossido di carbonio. Si può arrivare a
        morte perché nello scambio entra monossido di carbonio che compete con l’ossigeno e non riesce a trasferire
        l’ossigeno dagli alveoli alle sedi di utilizzo.
        Oppure l’ossigeno arriva nel sangue in concentrazione adeguata, ma non arriva poi a destinazione a causa di
        un’occlusione vascolare che può dare un’ischemia, un infarto del miocardio, un ictus cerebrale. Sono tutte
        forme di ischemia che si verificano quando si occlude un vaso che rifornisce una certa parte di un tessuto
        cardiaco o una certa parte del tessuto cerebrale.
        Oppure il sangue arriva a destinazione ma le cellule non possono utilizzare l’ossigeno che viene liberato dai
        capillari sistemici perché ci sono dei veleni che compromettono il metabolismo ossidativo delle cellule. Quindi
        tutto funziona, ma quelle cellule non sono in grado di utilizzarlo.
        Ora restano da esaminare questioni di natura funzionale e regolatoria.
        Non è stato ancora posto il problema di come funzioni l’attività respiratoria: qual è il meccanismo fisiologico
        che genera 15 volte al minuto la contrazione del diaframma e dei muscoli respiratori? Come e perché questo
        avviene e come viene regolato questo meccanismo? Lo scambio gassoso è in generale proporzionale al
        consumo di ossigeno e alla produzione di anidride carbonica a livello dei tessuti.
        Ora affronteremo queste questioni.
        Rapporto ventilazione e perfusione
        I polmoni sono una grande interfaccia di scambio gassoso
        tra l’area alveolare e il sangue capillare. Ora si vedrà il
        rapporto tra ventilazione e flusso ematico.
        Parlando della circolazione polmonare, è stato detto che il
        polmone dal punto di vista funzionale non è una struttura
        omogenea. C’è un gradiente di perfusione: se guardiamo
        il polmone in posizione eretta è orientato così (riportato in
        foto) rispetto al campo gravitazionale. La pressione del
        sangue è minore nelle regioni apicali e aumenta verso
        quelle basali.
        Per l’effetto della forza di gravità gli alveoli basali tendono
        ad essere maggiormente compressi rispetto a quelli apicali. Quando si espande il torace si sta inspirando e
        l’espansione maggiore avviene negli alveoli inferiori, poiché essi hanno un maggior margine di espansione
        mentre quelli apicali sono già in parte espansi e aumentano di poco il volume. Quindi il flusso di aria che entra
        nel polmone quando essi si espandono tende a distribuirsi maggiormente verso le parti basali e si avrà un
        gradiente di ventilazione.
        6
        Si immagini che il polmone corrisponda a questa molla non
        molto rigida con un capo fissato e uno mobile. Nel polmone,
        all’inizio dell’inspirazione le zone più basse sono più
        compresse di quelle apicali e se si espande il polmone (la
        molla) queste distanze nelle zone apicali rimangono a distanza
        simile, mentre quelle alla base aumentano di più.
        Quindi l’espansione alle basi è maggiore.
        Se nel polmone si va dall’apice verso la base, si vede che sia la
        respirazione ( curva blu della slide), che la perfusione (curva
        rossa) aumentano dall’apice verso la base. Queste due rette
        non sono parallele, ma si incrociano. Questo incrocio indica
        che a livello apicale c’è un livello di perfusione inferiore rispetto alla ventilazione, e il rapporto relativo tra le
        due grandezze si inverte quando siamo alle basi. Il rapporto (curva verde) non è costante ai vari livelli del
        polmone: il rapporto tra curva blu e curva rossa tende ad
        essere maggiore agli apici (di circa 3) e poi scende alle
        basi dove è invece di 0.3.
        Va è la ventilazione alveolare che è di 5 litri d’aria al
        minuto circa e Q è la gittata cardiaca : 5 litri di sangue al
        minuto.
        Questo grafico dice che nel nostro polmone ci sono degli
        alveoli che hanno livelli di ventilazione o di perfusione
        diversi e hanno un rapporto tra ventilazione e perfusione
        diverso tra di loro. Dal punto di vista delle pressioni
        parziali dei gas che ci sono in questi alveoli, ci sono valori diversi.
        La situazione media tipica è quella di 100mmHg di pressione parziale di ossigeno e 40mmHg di anidride
        carbonica: ora si intuisce che gli alveoli non sono tutti in questa condizione.
        In quale situazione si trovano?
        Nell’alveolo medio ci si trova nella situazione normale: ben ventilato
        e ben perfuso con i 100mmHg di ossigeno e i 40 di anidride
        carbonica.
        Il rapporto v/q entro quali limiti può variare, quali valori estremi può
        assumere? Quando arriva a zero? Se l’alveolo per qualche motivo
        non è più ventilato e non scambia più gas con l’atmosfera, allora
        questo valore arriverà a 0.
        Dopo un po’ la pressione parziale di ossigeno non è più 100 ma inizia
        a scendere e raggiunge i 40 mm di mercurio che ci sono nel sangue
        che continua a passare (che arriva dall’arteria polmonare). La pressione parziale di anidride carbonica salirà a
        circa 46mmHg. Il sangue che esce da questa zona di scambio ha la stessa pressione parziale che aveva prima,
        quindi non si arricchisce di ossigeno né cede CO2. Questo alveolo dal punto di vista degli scambi gassosi è un
        7
        alveolo inutile, che non ci permette né di portare più ossigeno nel sangue né di eliminare dell’anidride
        carbonica da esso.
        Il rapporto tra ventilazione e perfusione, all’altro estremo tende a infinito quando va a 0 la perfusione. Questo
        è il caso che è già stato descritto della tromboembolia polmonare. Si occlude un vaso che porta sangue al
        capillare dell’alveolo, e qui di nuovo c’è assenza di scambio.
        Nei nostri polmoni quando siamo alle basi o agli apici non si arriva a questi valori estremi: si arriva a valori più
        alti di 1. Ci si avvicina verso gli apici a sinistra nello schema sopra rappresentato e andando verso le basi verso
        destra.
        Quando il rapporto ventilazione/perfusione tende a infinito che pressione parziale alveolare dell’ossigeno si
        ha? La stessa dell’aria inspirata e così anche per l’anidride carbonica. Questo alveolo tende ad avere 150mm di
        mercurio di ossigeno e quasi 0 di anidride carbonica.
        40, 100, 150 per l’ossigeno nel grafico (da sinistra verso destra) e per la CO2 46, 40 e 0. Gli alveoli che non
        hanno rapporto ventilazione/perfusione zero, ma comunque più basso, tendono alla situazione intermedia.
        Avranno quindi un po’ meno di 100mmHg di PO2 e un più di 40 di anidride carbonica. Gli alveoli che hanno
        rapporto ventilazione/perfusione più elevato si troveranno più verso destra e avranno una pressione parziale
        di ossigeno più alta e una di CO2 più bassa rispetto all’alveolo medio.
        Si deve pensare al polmone come ad un insieme di
        strutture di scambio che hanno regimi di funzionamento
        un po’ diversi in base a dove si trovano nel polmone, in
        base alle condizioni di ventilazione e perfusione e al
        rapporto tra ventilazione e perfusione in ogni zona del
        polmone.
        Gli alveoli verso le basi con rapporto
        ventilazione/perfusione più basso tendono ad avere
        pressioni parziali di ossigeno un po’ più basse e di CO2 più
        elevate di quelli centrali e viceversa
        quelli agli apici sono spostati più a destra
        nella curva e hanno pressione parziale di
        ossigeno più elevata e di CO2 più bassa.
        Da dove arriva questa curva di
        ventilazione/perfusione(immagine in
        alto)?
        Risulta facile da capire guardando
        l’immagine a sinistra.
        La si ricava se si fanno incrociare le due
        famiglie di curve che derivano
        dall’equazione dei gas alveolari e
        dall’equazione dei gas ematici.
        8
        Quelle indicate dal puntino rosso in figura sono le condizioni dell’aria inspirata, che sono le stesse che si hanno
        negli alveoli con rapporto ventilazione/perfusione che va a infinito: 150 mmHg per l’ossigeno e 0 per la CO2 e
        non c’è scambio. In quello non ventilato invece il sangue ha le stesse pressioni parziali che ci sono nel sangue
        venoso quindi 40 per l’ossigeno e 46 per l’anidride carbonica.
        Come si ricavano gli altri punti della curva e quindi quello che succede nelle altre condizioni? Si trovano le
        intersezioni delle curve a parità di quoziente respiratorio. Questi punti di incrocio descrivono ciò che accade a
        livello alveolare e ematico quando la perfusione e la ventilazione si mettono a confronto ad un certo quoziente
        respiratorio. In linea teorica dovremmo avere quello del sangue arterioso e quindi 100 di ossigeno e 40 di
        CO2.
        Questi altri punti di incrocio sono i valori di rapporto ventilazione/perfusione che si ha ai diversi livelli, tra zero
        e infinito.
        Si pensi al polmone come ad un insieme disomogeneo di
        comparti di scambio, qual è la proporzione di unità di
        scambio (cioè alveoli) che funziona con alto, basso e medio
        rapporto ventilazione/perfusione?
        La maggior parte di essi funziona con un rapporto intorno a 1
        e quindi funziona con quelle condizioni medie intorno a 100
        di ossigeno e a 40 di anidride carbonica. Pochi variano dalla
        media, ma ci sono. Si ha una proporzione di alveoli con
        rapporto più alto e una proporzione con rapporto più basso.
        Si potrebbe pensare che si compensino queste due
        popolazioni di alveoli (quelle più alte e quelle più basse), ma
        le cose non stanno così.
        Si immagini di prendere il polmone.
        Si prende per primo un terzo degli alveoli, e si
        lascia un rapporto consueto descritto, con
        90mmHg e il sangue esce con una saturazione
        del 97%, si mantiene anche un contenuto di
        ossigeno di circa 200ml/L .
        Poi si prende un terzo degli alveoli e li si fa
        funzionare con rapporto più elevato e l’ultimo
        terzo con rapporto più basso.
        Quelli con il rapporto ventilazione perfusione
        più elevato hanno pressione parziale di
        ossigeno maggiore, di circa 120 mmHg, la saturazione sarà cresciuta di pochi punti percentuali (da 100% va a
        99%) e la concentrazione di ossigeno nel sangue cresce da 194 a 198 ml/L.
        Negli alveoli a basso rapporto invece si osserva che la pressione parziale di ossigeno è più bassa, la saturazione
        crolla al 67% e la concentrazione di ossigeno è di circa 134.
        Quando poi si raccoglie il sangue che esce da tutti questi alveoli, qual è la concentrazione finale dell’ossigeno?
        La media viene non più di 200, ma di 175. La saturazione va all’87%. La pressione parziale di ossigeno non è
        9
        più 95 ma 60. Cosa vuol dire? Gli alveoli con rapporto più elevato non riescono a compensare la riduzione
        dell’ossigenazione del sangue che avviene negli alveoli a basso rapporto!
        In realtà, nei polmoni si ha la maggior parte degli alveoli nelle condizioni mediali e una piccola percentuale di
        valori un po’ più su e un po’ più giù.
        Se tutti gli alveoli funzionassero con quel regime di scambio
        intermedio (condizione ideale), il sangue raccolto da tutti gli
        alveoli avrebbe in media 100mmHg di pressione parziale di
        ossigeno e 40mmHg di CO2. Per il fatto che c’è una frazione di
        alveoli che hanno un rapporto più alto e più basso, allora c’è
        una discrepanza e la pressione parziale di ossigeno a livello
        alveolare è leggermente maggiore di questa e leggermente più
        bassa a livello ematico.
        Questa differenza di pressione parziale è quella che si definisce
        gradiente alveolo capillare per l’ossigeno, che non esisterebbe se non ci fossero questi alveoli con rapporto
        ventilazione/perfusione alterato.
        Queste considerazioni sono importanti se si pensa ai soggetti con patologie polmonari.
        Il soggetto che ha la tromboembolia polmonare si trova ad avere una proporzione di alveoli con basso
        rapporto ventilazione perfusione. Chi invece si trova ad avere alveoli occlusi, avrà più alveoli più grandi del
        normale.
        Quest’aumento della discrepanza tra ventilazione e perfusione nel polmone produce sempre un
        peggioramento della capacità di ossigenare il sangue. Gli scambi gassosi peggiorano e spesso si vedranno
        pazienti che non hanno patologie acute, ma spesso patologie croniche (ad esempio la BPCPO=
        broncopneumopatia cronica ostruttiva)che produce un’alterazione del parenchima polmonare in maniera
        diffusa anche se meno netta delle condizioni prima citate. Si vedranno soggetti che hanno difficoltà ad
        ossigenare il sangue perché hanno un rapporto ventilazione perfusione alterato nei polmoni in maniera
        diffusa, hanno quindiuna percentuale più o meno grande di alveoli devianti da quella standard.
        Quando c’è l’aumentare di questa
        discrepanza nella distribuzione della
        ventilazione e della perfusione a livello
        alveolare, allora il gradiente alveolo
        arterioso (della differenza tra condizione
        ideale e reale) aumenta e il soggetto invece
        di avere 95 mmHg nel sangue arterioso, ne
        avrà 85/80, in funzione di quanto è grande
        questa discrepanza.
        In termini estremi, non basta avere 5 litri al minuto di sangue che attraversa i polmoni, né è sufficiente avere 5
        litri d’aria che entrano ed escono dagli alveoli: è necessario che queste due entità devono poter scambiare. Ad
        esempio, se si ventila un solo polmone e si fa passare tutto il sangue dall’altro (quindi 5 litri al minuto di
        10
        ventilazione alveolare a sinistra, ma si fa passare tutto il sangue nel polmone destro), V e Q sono uguali alla
        condizione normale ma non c’è nessuno scambio di gas. Si immagina di numerare gli alveoli di un polmone in
        pari e dispari e di far passare il sangue solo da quelli dispari e si ventilino gli altri. come nell’esempio
        precedente, anche qui nonostante i flussi siano corretti, non ci saranno comunque scambi.
        Si sta descrivendo quindi una condizione ideale in cui i flussi sono commisurati e quanto maggiore è il numero
        di alveoli che si allontanano dalla condizione intermedia e si avvicinano agli estremi, peggiore è la capacità di
        scambio gassoso.
        Genesi e regolazione del ritmo respiratorio
        I muscoli respiratori sono tutti muscoli striati e sono attivati dai motoneuroni che si trovano nel midollo
        spinale. Per inspirare bisogna attivare questi motoneuroni, che sono
        attivati dai neuroni che si trovano nel tronco encefalico, più
        precisamente nel bulbo che compie la genesi dell’attività respiratoria.
        Questi neuroni bulbari sono centri di controllo della respirazione e
        ricevono una serie di input. Ricevono input da sensori, che sono i
        chemocettori. Sono cellule in grado di rilevare i livelli di ossigeno,
        anidride carbonica e di idrogenioni. L’attività di queste cellule varia in
        funzione di questi livelli. Queste cellule, attraverso dei nervi, inviano
        input a questi centri bulbari e sono in grado di modificarne l’attività.
        Non ricevono input solo dai chemocettori, ma anche da
        meccanocettori sia a livello del parenchima polmonare sia a livello
        muscolare e anche input dai barocettori che sono dei meccanocettori
        che rispondono alle variazioni di pressione nel circolo arterioso.
        Questi centri bulbari ricevono input da altre strutture nervose
        presenti nel tronco encefalico, come le strutture pontinee che
        regolano l’attività dei centri bulbari e anche corticali. Dalla corteccia
        si può avere un controllo volontario ma parziale sulla respirazione, ci
        sono anche connessioni dirette dalla corteccia ai motoneuroni spinali.
        Siamo quindi in grado di decidere di sospendere la respirazione in
        modo volontario. Una serie di vari altri input sia di natura ormonale che la temperatura corporea e anche il
        dolore e le emozioni possono modificare l’attività respiratoria.
        In generale il sistema di cellule regolatorie del ritmo
        respiratorio, è un sistema a feedback negativo che è un
        sistema che tende a mantenere costanti le pressioni
        parziali e le concentrazioni dei gas nel sangue e nel liquido
        cefalo rachidiano che circonda il tessuto nervoso centrale.
        Un sistema regolatorio a feedback si basa sulla presenza di
        un centro regolatorio e da input dei chemocettori che
        inviano segnali relativi al parametro regolato, inviano
        segnali sui livelli di ossigeno e di anidride carbonica. Poi c’è
        11
        bisogno di effettori che sono i muscoli respiratori. Il centro di controllo ha dei valori che sono preimpostati e
        tende a mantenere i valori che sono stati descritti e misura le deviazioni da questi valori. Poi può modificare
        l’attività respiratoria agendo sui muscoli.
        Questo è il bulbo, si hanno due gruppi di neuroni bulbari:
        gruppo respiratorio dorsale e ventrale (sotto in foto). Il
        ventrale è più allungato. Nella parte più rostrale sono presenti
        due sottoraggruppamenti che si chiamano complessi di
        Botzinger e preBotzinger. A questo livello si pensa che siano
        presenti i neuroni che generano il ritmo respiratorio.
        A livello pontino ci sono raggruppamenti di neuroni che
        costituiscono un centro pneumotassico, che coincide con il
        nucleo parabrachiale. C’è anche un centro apneustico
        che coincide con i neuroni della sostanza articolare.
        Questi centri pontini hanno funzione di regolazione per il
        ritmo respiratorio.
        Com’è possibile determinare che siano queste regioni
        quelle responsabili della generazione del ritmo?
        Si può inibire la funzione di una parte del sistema
        nervoso con una sonda che raffredda il tessuto. Se si
        raffreddano i neuroni, si inibisce temporaneamente
        l’attività. Se si appoggia una sonda sulla parte rostrale del
        gruppo respiratorio ventrale e si segue il tracciato che riporta l’attività del nervo frenico (che innerva il
        diaframma) ci segnala le contrazioni diaframmatiche. Nella foto sopra si vede l’animale che respira e poi si
        raffredda con la sonda questa parte del tessuto nervoso e il ritmo respiratorio si blocca.
        Andiamo ora a capire cosa succede se si creano lesioni che
        colpiscono queste zone del sistema nervoso. Si può
        immaginare di operare delle sezioni nette tra queste strutture.
        Se si taglia a livello 4 (nell’immagine), si arresta il ritmo
        respiratorio. Perché invece esso non si arresta se si taglia ad
        un livello più alto (ad esempio separando il bulbo dal ponte)?
        Si arresta perché tagliando a livello 4, si tagliano gli assoni dei
        neuroni che vanno dai centri generatori del ritmo ai
        motoneuroni. Se si interrompe questa connessione, si
        interrompe il ritmo respiratorio.
        Se si taglia più in alto si vedrà un’attività che è modificata. La discriminante principale è la connessione tra i
        centri del ritmo e i motoneuroni. Si può capire che se si escludono i centri che generano ritmo, esso
        scompare. Gli altri invece sono solo centri regolatori ma non sono generatori.
        12
        E’ necessario fare una precisazione. Quando si studia dal punto di vista fisiologico l’attività respiratoria, si
        distingue una fase inspiratoria da una espiratoria, ma in realtà bisogna distinguerne anche un’altra. Se si va a
        guardare l’attività del nervo frenico, si nota che questa aumenta durante la fase inspiratoria. Il diaframma si
        contrae, ma questa contrazione non cessa all’improvviso: il rilascio è graduale. Questo momento di rilascio
        graduale è detto fase post-inspiratoria, che rappresenta una prima fase dell’espirazione.
        Se si studiano i circuiti nervosi che permettono di generare l’attività ritmica dei muscoli respiratori, si vede che
        questi sono organizzati con circuiti e gruppi che sono connessi con sinapsi. Questi neuroni sono in grado di
        generare un pattern di attività ritmica e hanno un circuito con un comportamento oscillatorio. In alcune fasi
        c’è un gruppo di neuroni che sono attivi e in altre fasi ci sono degli altri neuroni che sono attivi e altri inibiti.
        Quindi ci sono dei neuroni che sono attivi in fase inspiratoria e altri che
        invece sono attivi in fase espiratoria. Questi neuroni nel complesso
        producono un pattern di attività alternato. C’è dunque un gruppo di
        neuroni prevalentemente attivi in inspirazione e altri invece in
        espirazione.
        Si immagini di inserire in ogni neurone un elettrodo e di misurare le
        variazioni del potenziale di membrana rispetto all’esterno, si vedono i
        tracciati (in figura). I punti neri sono i traccianti di 6 neuroni che si
        stanno seguendo in parallelo. I picchi neri sono i potenziali di azione. Ci
        sono tanti picchi molto vicini. Alcuni di questi neuroni sono attivi in fase
        inspiratoria. Altri all’inizio invece sono silenti per la fase inspiratoria e
        poi si attivano in quella espiratoria, sono detti ‘’tardivi’’. Altri neuroni
        invece hanno un aumento progressivo della frequenza di scarico e si
        parla di scarica a rampa. Altri neuroni attivi in fase post-inspiratoria, altri
        invece attivi quando il diaframma è completamente rilasciato e altri che si attivano poco prima dell’inizio
        dell’inspirazione successiva (sono quindi pre-inspiratori).
        Queste cellule devono inviare degli assoni verso i motoneuroni
        midollari e si hanno dei fasci di fibre che scendono nella parte più
        anteriore del midollo verso i motoneuroni. Nella parte antero laterale
        i neuroni inspiratori occupano la superficie e gli assoni delle cellule
        bulbari decorrono più anteriormente. Poi ci sono queste fibre CS=
        corticospinali che dalla corteccia giungono direttamente ai
        motoneuroni e quindi si ha questo doppio controllo: quello
        automatico dei centri bulbari e poi di questi corticali.
        Se si usa l’attività del nervo frenico come indicatore della fase
        inspiratoria, espiratoria e post respiratoria si vede che il soggetto ha una serie di atti respiratori, di circa 15 al
        minuto con contrazione diaframmatica che porta all’ingresso di circa mezzo litro di aria. Ci sono condizioni
        patologiche con ritmi e pattern molto alterati rispetto alle situazioni classiche per le ragioni più varie (traumi
        cerebrali, encefaliti…).
        13
        Si può avere un respiro superficiale con volume corrente che si
        riduce e frequenza che aumenta.
        All’opposto si può avere un respiro profondo in cui il soggetto in
        queste condizioni patologiche ha delle inspirazioni molto profonde
        e aumenta il volume corrente.
        A volte invece si ha un quadro molto irregolare, respiro atassico,
        con atti respiratori senza un ritmo regolare e con profondità
        variabile.
        Altre volte si hanno delle variazioni periodiche come il respiro di
        Cheyne-Stokes, con un aumento progressivo che poi si riduce e in
        seguito si ripete. Queste alterazione sono dovute ad un’alterazione
        dell’attività elettrica dei neuroni bulbari. Nelle condizioni estreme
        poi si trova un respiro a scatti e molto brevi, e si possono avere
        condizioni più gravi con interruzione dell’attività respiratoria.
        14
        1
        Fisiologia respiratoria, lezione 20, 11/12/2021
        Prof. Fiumara
        Sbobinatore: Canato
        Revisore: Arnaldi
        I CHEMO-CETTORI
        Durante l’ultima lezione si stavano considerando i sensori che il nostro organismo ha per i livelli dei
        gas respiratori, in alcuni compartimenti.
        Nel compartimento ematico sono presenti delle strutture
        dette “glomi” associate all’arco aortico e alla biforcazione
        carotidea (sono dei chemo-cettori PERIFERICI).
        I glomi se sezionati sono composti da una fitta rete
        capillare, in mezzo alla quale sono frapposte delle cellule
        di tipo 1 e di tipo 2 che formano anche dei contattisinaptici
        con delle terminazioni nervose.
        Si tratta di terminazioni nervose di fibre che poi decorrono
        nei nervi glossofaringeo (IX) e vago (X). Perciò nel nervo
        vago arriveranno le fibre nervose dal glomo aortico,
        mentre il nervo glossofaringeo riceverà le fibre dal glomo
        carotideo.
        Queste cellule, se viste ancora più da vicino, si trovano vicino ai capillari, i quali diffondo O2 e Co2 e
        H+ per regolare le variazioni di pH. Inoltre, queste cellule agiscono come sensori e sono in grado in
        base alle concentrazioni di O2, CO2 e H+ di inviare segnali alle terminazioni nervose; dopodiché i
        nervi vago e glossofaringeo veicolano le informazioni sotto forma di potenziali d’azione fino al
        tronco encefalico, dove si trovano i centri respiratori.
        Queste cellule rispondono alle variazioni di O2, CO2, H+ tramite dei canali del potassio che tendono,
        di norma, ad essere aperti: quindi in condizioni normali il potenziale d’azione continua a scendere e
        le cellule rimangono iperpolarizzate, a meno che questi canali non si chiudano.
        Quando, però, i canali si chiudono il potenziale sale e porta all’apertura di canali del Ca+ voltaggio
        dipendenti; il calcio innesca la fusione di vescicole che andranno a depolarizzare a loro volta le
        cellule nervose che hanno le terminazioni nel glomo.
        Cosa determina la chiusura dei canali del K+?
        I fattori che possono portare a una chiusura di questi canali sono diversi: la diminuzione della
        concentrazione di ossigeno, oppure l’aumento della concentrazione di idrogenioni.
        Si pensa che ci siano delle proteine che contengono -eme, gruppo in grado di veicolare l’ossigeno.
        Quando la concentrazione dell’O2 diminuisce, queste proteine interagiscono con il canale
        favorendone la chiusura.
        Lo stesso meccanismo dovrebbe funzionare anche per gli idrogenioni, che vanno a modificare la
        conformazione del canale (quando la concentrazione sale, la cellula si depolarizza).
        Lo stato di apertura dei canali può dipendere anche da variazioni dello stato ossido-riduttivo, che si
        verificano quando ci sono riduzioni del livello di ossigeno.
        La concentrazione di idrogenioni è legata a quella di CO2, quindi i due parametri vanno di pari passo:
        ovvero, quando aumenta la CO2, si riduce il pH e i canali tendono a chiudersi causando la
        depolarizzazione della cellula.
        2
        Oltre a questi sensori periferici, che rispondono alle concentrazioni di O2, CO2 e pH, ci sono anche
        dei chemo-cettori CENTRALI.
        Questi si trovano in alcune zone del SNC e rispondono soprattutto alle variazioni di CO2/pH. In
        particolare le zone chemo-cettive centrali più importanti si trovano sul lato ventrale del bulbo
        (tronco encefalico) dove cisono anche i centri nervosi generatori e regolatori del ritmo respiratorio.
        I chemo-cettori centrali formano degli strati superficiali sul bulbo e si dividono in 3 porzioni: uno
        strato rostrale, uno intermedio e uno caudale. Queste cellule sono in grado di condizionare i centri
        respiratori in funzione dei livelli di CO2 e pH. La risposta di queste cellule prevede, ad esempio,
        l’aumento dell’attività respiratoria quando scende il pH
        e aumenta la CO2.
        Ci sono altre aree presenti in zone più profonde del
        tronco encefalico come ad esempio i nuclei profondi
        del cervelletto, il nucleo trapezoide, il nucleo del tratto
        solitario (e altri) che sono sempre aree chemo-cettive
        che rispondono alle variazioni di CO2/pH.
        All’inizio della lezione si è detto che i chemo-cettori periferici e centrali costituiscono 2 degli input
        più importanti per la regolazione dell’attività respiratoria dato che inviano segnali ai centri
        respiratori bulbari.
        Normalmente, il nostro organismo regola in modo molto più stretto la pressione parziale di CO2
        rispetto a quella dell’O2.
        La pressione parziale della CO2 a livello alveolare/ematico è di circa 40mmHg, mentre quella dell’O2
        a livello alveolare è di circa 100mmHg e a livello ematico ha un valore leggermente più basso intorno
        a 85mmHg.
        Preso un soggetto, gli viene fatta inspirare dell’aria con una percentuale maggiore di CO2 rispetto
        al normale (la frazione normalmente presente nell’aria inspirata è vicina a 0) e considerando che la
        ventilazione (il volume d’aria scambiato in un minuto) è intorno a 7,5-8 L/min, si possono fare delle
        considerazioni.
        3
        Questo grafico rappresenta la percentuale
        di CO2 nell’aria inspirata e la ventilazione
        polmonare. In una condizione normale ci si
        deve posizionare intorno a 0 di anidride
        carbonica con 7-8 L /min di ventilazione.
        Se a questo punto il soggetto inizia ad
        inspirare aria con una crescente
        concentrazione di CO2, la ventilazione
        aumenta rapidamente.
        Con una concentrazione di CO2 al 5% si
        arriva a circa 20 L/min di ventilazione.
        Con una concentrazione di CO2 al 10%
        invece la ventilazione aumenta di 5-6 volte
        rispetto al normale.
        L’organismo risponde in modo molto rapido e intenso alle variazioni della concentrazione
        dell’anidride carbonica.
        Facciamo lo stesso esperimento con l’O2,
        avendo un soggetto che inspira aria con un
        21% di O2 e una ventilazione di 7-8 L/min.
        Se il soggetto inizia a respirare aria con una
        % di O2 decrescente, la ventilazione rimane
        stabile per un po’, se però si scende sotto al
        10-12% di O2 si inizia a vedere una
        variazione della ventilazione (nonostante
        questo i chemo-cettori si attivano appena la
        pressione di O2 scende sotto i 100mmHg).
        Perciò si conclude che l’organismo risponde in modo molto più rapido alle variazioni della
        concentrazione di CO2 rispetto a quelle di O2, questo perché se si considera la curva di dissociazione
        dell’emoglobina, anche una riduzione della pressione parziale di O2 a livello alveolare relativamente
        ampia non causa una diminuzione consistente della concentrazione di O2 a livello ematico (che è
        poi ciò che viene registrato dai chemo-cettori).
        Non c’è una forte risposta alla riduzione della pressione parziale di O2, finchè non si arriva a una
        pressione parziale di ossigeno tale per cui, sempre considerando la curva di dissociazione
        dell’emoglobina, ulteriori variazioni causerebbero una significativa deossigenazione del sangue.
        4
        Questo grafico fa vedere la
        risposta alle variazioni di pressione
        parziale di CO2: se sale la CO2, la
        ventilazione aumenta.
        Inoltre, la curva è tanto più ripida
        (aumento della risposta
        respiratoria) quanto più è bassa la
        concentrazione parziale di O2
        ematica. Se oltre all’aumento di
        CO2 c’è anche una condizione di
        ipossia allora la curva diventa
        ancora più ripida e la risposta
        ventilatoria è ancora maggiore.
        Lo scopo di questi sistemi di regolazione è quello di mantenere un equilibrio omeostatico. Si tratta
        disistemi a feedback negativo che tendono a mantenere costante la CO2 nell’organismo (nelsangue
        e nei tessuti).
        Quando la CO2 aumenta siamo in una situazione di IPERCAPNIA, che viene rilevata dai chemo-cettori
        periferici e centrali, dato che varia il pH sia nel sangue che nel liquor; questo porta alla stimolazione
        dei neuroni dei centri respiratori, che inducono un aumento della frequenza respiratoria per
        eliminare una maggior quantità di CO2 nell’unità di tempo e quindiripristinare il pH a valori normali.
        In una situazione di IPOCAPNIA, la risposta è in senso opposto e si riduce la frequenza respiratoria.
        Per chiudere consideriamo altri tipi di recettori facenti parti del sistema respiratorio che sono un
        insieme di terminazioni nervose con funzione meccano-cettiva e chemo-cettiva (si trovano ad
        esempio nelle cavità nasali, laringe, faringe, porzione tracheobronchiale e interstizio alveolare).
        Sono importanti non tanto per mantenere costati i livelli di CO2, ma svolgono una serie di funzioni
        spesso legate a delle RISPOSTE RIFLESSE, che sono risposte involontarie (viste con Tempia).
        Alcune risposte riflesse possono essere dovute a delle variazioni volumetriche dei polmoni, come
        ad esempio risposte di inflazione o deflazione polmonare; quando i polmoni si espandono
        raggiungendo grandi volumi viene inibita l’ulteriore inspirazione e questo riflesso servirebbe a
        proteggere da un’eccessiva espansione del parenchima polmonare.
        Altri riflessi possono essere innescati a livello capillare, in particolare da recettori dell’interstizio
        alveolare, che sono sollecitati in alcune situazioni particolari come ad esempio l’edema interstiziale
        o polmonare. Si tratta di recettori sensibili sia a stimolazioni meccaniche che chimiche.
        Le sostanze che possono attivare le risposte riflesse sono ad esempio le particelle che penetrano nel
        sistema respiratorio come la polvere, alcuni frammenti di cibo, liquidi che ingeriamo che possono
        andare a stimolare delle terminazioni delle vie respiratorie. Oppure anche molecole volatili come il
        fumo che possono irritare queste terminazioni (fumo di sigaretta è un potente irritante).
        Questi recettori hanno delle fibre assonali che vengono coinvogliate verso il Sistema Nervoso
        Centrale (centri bulbari) attraverso soprattutto il nervo vago (recettori laringei, tracheali, bronchiali,
        alveolari), ma anche attraverso il nervo trigemino e il glossofaringeo. Nella tabella sottostante sono
        riassunte le riposte riflesse che questi recettori innescano. I recettori nasali innescano lo starnuto,
        quelli faringei e tracheali innescano la tosse, quelli alveolari innescano riflessi di deflazione, di
        inflazione e “I”.
        5
        I fisiologi fanno distinzioni tra i vari tipi di fibre che veicolano questi segnali (sia mieliniche che
        amieliniche).
        I recettori possono inoltre essere a lento adattamento o a rapido adattamento.
        Cosa significa per un recettore adattarsi più o meno rapidamente? Immaginiamo un meccanocettore che ha le sue terminazioni a livello tracheale: se applichiamo una certa pressione a livello
        tracheale sollecitiamo queste terminazioni che
        iniziano a generare dei potenziali d’azione.
        Un recettore a RAPIDO ADATTAMENTO risponde
        inizialmente tramite la generazione di potenziali
        d’azione, poi si adatta alle nuove condizioni e
        rapidamente smette di generare potenziali;
        potrebbe rigenerare dei potenziali nel momento in
        cui la pressione torna ai livelli normali (non c’è più lo
        stimolo).
        In termini funzionali questo recettore segnala le
        variazioni dello stimolo (inizio e fine).
        Un recettore a LENTO ADATTAMENTO invece
        segnala la durata dello stimolo, invece che l’inizio e
        la fine, perciò genera potenziali d’azione fin quando il segnale non cessa.
        Questa è una caratteristica generale di tutti i recettori (non solo quelli delle vie respiratorie): si può
        avere una risposta tonica mantenuta per tutta la durata dello stimolo o basica se indica inizio e fine
        dello stimolo.
        I riflessi come ad esempio lo starnuto e la tosse sono degli atti respiratori modificati. Con il proseguo
        della lezione si vedrà che con la tosse generiamo un flusso d’aria di espirazione ad alta velocità e la
        sua funzione é quella di allontanare tutto ciò che può penetrare nelle vie respiratorie anche le
        secrezioni della stessa mucosa respiratoria. La tosse ha un significato protettivo rispetto alla
        penetrazione di materiale nelle vie respiratorie che può causare anche infezioni (polmoniti).
        6
        Altri riflessi sono legati allo stiramento polmonare: se il polmone si espande in maniera eccessiva
        abbiamo una riduzione dell’inspirazione e una attivazione dell’espirazione. Si tratta di un riflesso
        iuxtacapillare che si traduce nell’inibizione dell’inspirazione (apnea riflessa) e poi nell’attivazione di
        un’espirazione. Questo riflesso dipende dai recettori che si trovano a livello iuxtacapillare tra i
        capillari intorno agli alveoli che vengono sollecitati da variazioni del volume extracellulare, che si
        verificano quando c’è un edema.
        Come esempio di questi funzionamenti fisiologici c’è la TOSSE.
        Per studiare la tosse in termini fisiologici vanno seguiti alcuni parametri: il flusso dell’aria e la
        pressione subglottica (al di sotto della glottide).
        Questi sono tracciati che registrano l’attività di
        alcuni muscoli respiratori come il diaframma, i
        muscoli dell’addome che si attivano solo durante la
        respirazione forzata, il muscolo cricoaritenoideo
        posteriore (abduzione cioè apertura spazio tra corde
        vocali) e il tiroaritenoideo che svolge la funzione
        opposta al precedente.
        Quisi vede un soggetto che inspira ed espira a riposo
        e si vede la contrazione e il rilascio del diaframma.
        Ha un flusso di inspirazione ed espirazione con un
        volume respiratorio di 0,5 L e la pressione
        subglottica scende in inspirazione e sale in
        espirazione.
        Nel soggetto che respira a riposo i muscoli
        addominali sono inattivi.
        A un certo punto immaginando che una briciola di
        cibo entri nelle vie respiratorie del soggetto, la risposta riflessa è un colpo di tosse: in primo luogo
        avviene un’inspirazione di volume maggiore rispetto al normale (infatti la contrazione
        diaframmatica è maggiore) poi si vedono i muscoli addominali contrarsi. La contrazione dei muscoli
        addominali implica una chiusura della glottide che non permette l’espirazione; in questo momento
        non c’è flusso di aria, ma aumenta la pressione subglottica perché c’è questo volume di aria che
        viene compresso (fase compressiva).
        Dopodiché i muscoli che chiudono la glottide (tiroaritenoideo) si rilassano, la glottide si apre e il
        forte gradiente pressorio tra sotto e sopra la glottide permette al flusso d’aria di uscire ad alta
        velocità. Questo permette di allontanare la particella entrata nelle vie respiratorie. Quindi dopo la
        fase inspiratoria e prima della fase espiratoria c’è questa fase compressiva in cui comprimiamo l’aria
        che abbiamo inspirato e poi la facciamo uscire rilasciando i muscoli che chiudono la glottide.
        Lo STARNUTO ha un meccanismo simile, ma in questo caso la “valvola” è il velo palatino invece che
        la glottide. Perciò il gradiente pressorio si stabilisce tra la faringe e le cavità nasali a cavallo del velo
        palatino. Questo gradiente spingerà l’aria ad uscire dal naso.
        Il riflesso della tosse è regolato tramite le strutture bulbari, in particolare dalle zone ventrale e
        dorsale del bulbo, che devono controllare i muscoli respiratori. Invece, l’attività dei centri è regolata
        da una serie di afferenze nervose, inclusi dei segnali tossigeni (generatori della tosse).
        7
        Perciò, riassumendo, la tosse si produce come atto respiratorio modificato, generato dai centri
        respiratori e dai muscoli effettori, che sono condizionati da segnali periferici e dai recettori visti a
        inizio lezione.
        CONSIDERAZIONI SULLA RESPIRAZIONE IN AMBIENTI MENO CONSUETI:
        RESPIRAZIONE AD ALTAQUOTA E DURANTE UN’IMMERSIONE SUBACQUEA
        All’inizio del corso si è detto che in alta quota l’organismo si trova a dover fronteggiare una
        situazione di difficoltà ad ossigenare il sangue man mano che si raggiunge una quota sempre più
        alta, dovuto al fatto che la
        pressione atmosferica scende.
        In condizioni standard (a livello
        del mare) la pressione
        atmosferica è 1 atm e la
        pressione parziale dell’O2 è poco
        meno del 21% (159 mmHg). Se si
        inizia a salire di quota la pressione
        atmosferica scende.
        Ad esempio a Città del Messico
        (2000m) la pressione atmosferica
        è già scesa a 580mmHg, sul
        monte bianco è 430mmHg,
        sull’Everest raggiunge un valore
        che è 1/3 rispetto alla condizione
        standard e qui la pressione
        parziale di 02 è di circa 50 mmHg.
        Al contrario, andando in profondità, la problematica è opposta: ogni volta che siscende di 10m sotto
        il livello del mare la pressione aumenta di 1atm. In questo caso la pressione parziale di O2 varia in
        senso opposto.
        8
        Ci sono vari modi per prevedere di quanto varia la pressione cambiando altezza, come ad esempio
        usando tabelle, ma il sistema più utilizzato è un sistema di calcolo sviluppato dal fisiologo Zuntz: si
        tratta di un’equazione empirica che afferma che il logaritmo della pressione a una certa quota è
        uguale al logaritmo della pressione a livello del mare meno una certa frazione. In questa frazione ci
        sono 2 varianti: la quota e la temperatura dell’aria. Conoscendo i 2 parametri (altezza e
        temperatura) dell’equazione si riesce a predire la pressione a una certa quota.
        Questo sistema di calcolo al momento è il più affidabile.
        C’è una pressione atmosferica molto più bassa anche dove vivono milioni e milioni di pressione (es.
        Città del Messico). Allo stesso modo ci sono popolazioni che vivono sugli altipiani andini con, anche
        in questo caso, pressioni atmosferiche inferiori a 500 mmHg.
        Dal punto di vista fisiologico il problema principale
        nell’ossigenare in modo sufficiente i tessuti è il fatto
        che la cascata dell’ossigeno è molto più bassa; più
        diminuisce la pressione atmosferica e quindi la
        pressione parziale di ossigeno, più la cascata stessa è
        molto più bassa. Perciò se nell’aria a condizioni
        standard la pressione parziale di ossigeno è di 159
        mmHg, sull’Everest si parla di 53 mmHg e a variare
        sarà anche la cascata di ossigeno.
        Anche la CO2 cambia in misura importante a livello
        alveolare, questo perché la CO2 negli alveoli in
        maniera preponderante arriva dal sangue alveolare.
        Considerando un soggetto con la stesa attività
        metabolica a livello del mare e in alta quota, in alta
        quota avrà una pressione parziale di CO2 minore che
        a livello del mare perché l’organismo alla diminuzione della pressione parziale di ossigeno risponde
        con un’IPERVENTILAZIONE, e perciò elimina anche più CO2 rispetto anche a quanta ne sta
        producendo in quel momento. Più saliamo in alta quota più il dislivello della cascata di O2 si riduce.
        Salendo in alta quota ci troviamo in una condizione di IPOSSIA IPOBARICA, ovvero siriduce l’ossigeno
        a causa della riduzione di pressione atmosferica.
        Si può avere anche una condizione di IPOSSIA NORMOBARICA, in cui diminuisce la pressione parziale
        di 02 mantenendo la pressione atmosferica normale. Ad esempio quando ci si trova in un ambiente
        confinato in cui c’è un processo che consuma ossigeno, non c’è rifornimento di O2 per l’atmosfera
        e la pressione parziale di ossigeno nella miscela diminuisce mano a mano. In questo caso non si
        riduce la pressione atmosferica, ma la frazione di 02 nella miscela gassosa.
        Quando saliamo di quota, le risposte dell’organismo prevedono degli adattamenti al cambio di
        situazione. Queste situazioni possono diventare critiche in caso di flusso di 02 verso le cellule: ci
        possono essere alterazioni cardiovascolari, renali…
        Se il soggetto rimane ad alta quota o addirittura se è sempre vissuto ad alta quota va incontro a un
        processo di adattamento cronico (ACCLIMATAZIONE) che prevede una serie di variazioni dei
        parametri controllati dal sistema respiratorio.
        A volte gli adattamenti non funzionano in modo ottimale e si ottengono delle risposte di tipo
        patologico. Il soggetto che inizia a salire in quota può accusare una serie di SINTOMI PATOLOGICI:
        dal mal di montagna a patologie più gravi come gli edemi (volume maggiore di acqua che passa dal
        9
        compartimento capillare a quello interstiziale causa l’edema polmonare e l’acqua si accumula a
        livello degli alveoli impedendo gli scambi gassosi) fino a conseguenze fatali se saliamo in alta quota
        senza essere allenati.
        In questa tabella si vede la variazione di pressione parziale di ossigeno alveolare e la concentrazione
        dell’O2 nel sangue. Se saliamo da 0 a 2000m, la pressione parziale scende da 100mmHg a 76mmHg,
        se andiamo a 4000m siamo a 50mmHg…
        Se ci spostiamo all’interno della prima fascia (zona
        indifferente) solitamente non si hanno
        problematiche. Se si sale oltre i 2000m-4000m è
        possibile compensare tramite i meccanismi citati
        prima le variazioni di pressione, mentre oltre i
        4000m il compenso diventa sempre più difficile e
        si va più facilmente incontro a danni irreversibili
        anche letali.
        Il mal di montagna acuto non è cosi raro e colpisce
        circa 1/6 dei soggetti che salgono ad altitudini
        anche modeste e consiste in disturbi quali cefalea,
        nausea, alterazioni del ritmo sonno-veglia che
        generalmente si risolvono con il ritorno a quote più basse.
        Più in alto si sale più aumenta la probabilità che si verifichino casi di edema polmonare,
        manifestazioni neurologiche (edema cerebrale), alterazioni funzionali, confusione, allucinazioni.
        Anche l’adattamento cronico può diventare una patologia in sé e può produrre una serie di
        alterazioni patologiche legate ad alcuni dei meccanismi di compenso fisiologico.
        Nei soggetti che rimangono ad alta quota per un certo periodo aumenta la produzione di globuli
        rossi, perciò aumenta l’ematocrito e la viscosità delsangue (sangue deve lavorare di più perspingere
        il fluido attraverso i vasi). Questa situazione può poi portare a uno scompenso cardiaco.
        Anche in questo caso la terapia prevede uno spostamento a quote più basse con la speranza che i
        valori tornino alla normalità.
        Perciò riassumendo, salendo rapidamente in alta quota la prima risposta è l’aumento della
        ventilazione (iperventilazione), non perché sia aumentata l’attività metabolica, ma perché la
        pressione parziale di ossigeno è diminuita. In alta quota diventano estremamente importanti i
        10
        chemo-cettori periferici,
        che rispondono alle
        variazioni dei livelli di
        ossigeno e servono per
        sostenere questa
        iperventilazione.
        Aumenta anche l’attività
        cardiaca, sia la frequenza
        che la gittata cardiaca
        (volume di sangue espulso
        dal cuore per ogni sistole).
        A lungo andare questi
        sistemi tendono a
        permanere, e come
        avevamo già visto, quando
        eliminiamo troppo CO2, il
        pH sale e si entra in una
        situazione di ALCALOSI
        RESPIRATORIA.
        Se permane, l’alcalosi respiratoria è compensata dai reni, che tendono ad aumentare l’eliminazione
        di ioni bicarbonato.
        Inoltre, a livello ematico aumentano i globulirossi e l’ematocrito, allo scopo di aumentare la capacità
        di trasporto di ossigeno nel sangue (grazie all’aumento dell’emoglobina).
        A livello periferico anche per i muscoli ci sono degli adattamenti: le fibre muscolari riducono il loro
        volume, c’è una diminuzione della massa muscolare e della capacità di lavoro muscolare.
        Diminuendo la massa si riduce anche la distanza tra i capillari, che è il valore critico in base a cui
        viene garantita l’ossigenazione delle cellule.
        Posto che la pressione parziale di ossigeno nei capillari è più bassa e che il gradiente si stabilisce tra
        il centro del capillare e il tessuto intorno,se varia la distanza tra i capillari anche il gradiente risulterà
        diverso rispetto a quello in condizioni normali.
        Aumenta anche la produzione di 2,3-BIFOSFOGLICERATO, che è una molecola che favorisce il rilascio
        di ossigeno da parte dell’emoglobina dal sangue verso le cellule.
        Salendo in alta quota si sviluppa anche una relativa BRANCOCOSTRIZIONE e aumenta in modo
        importante il lavoro respiratorio, ovvero il consumo di ossigeno per poter sostenere
        l’iperventilazione. Si può arrivare fino al 20% del consumo totale. L’attività respiratoria diventa
        quindi una componente importante nel nostro bilancio energetico.
        11
        L’equazione dei gas alveolari ci fa capire la
        ragione fisiologica dell’iperventilazione: non
        serve per eliminare C02 ma per tenere la
        pressione parziale di 02 alveolare il più
        elevata possibile.
        Questa equazione permette di calcolare la
        pressione alveolare dell’ossigeno da quella
        della CO2 conoscendo la pressione di
        ossigeno nell’aria respirata e il quoziente
        respiratorio.
        Ammettendo che il soggetto in alta quota abbia un quoziente
        respiratorio (utilizzo di ossigeno per produrre energia) e
        un’attività metabolica costante, ciò che si riduce è la pressione
        di ossigeno nell’aria respirata, e per aumentare la pressione
        parziale di ossigeno va diminuita la pressione parziale di CO2
        alveolare.
        L’iperventilazione serve quindi a massimizzare la pressione
        parziale di ossigeno nell’aria alveolare considerando un livello
        ridotto di pressione parziale di O2 nell’aria inspirata.
        Inoltre si vede anche cosa
        succede durante uno spostamento tra il livello del mare e il
        monte Everest.
        La pressione parziale dell’O2 nell’aria inspirata si abbassa, così
        come anche la pressione a livello alveolare.
        A un certo punto l’iperventilazione aumenta al punto da far
        ridurre la CO2 a meno di 6mmHg per mantenere 30mmHg di
        ossigeno a livello alveolare.
        La pressione parziale di ossigeno a livello venoso è circa
        40mmHg considerando la pressione a livello del mare;
        considerando invece una situazione in cui la pressione
        parziale di ossigeno alveolare è di circa 30mmHg è facile
        capire quanto queste situazioni considerate siano estreme.
        Per mantenere questo livello minimo di 02 alveolare
        l’iperventilazione porta quasi all’annullamento della
        pressione parziale di C02.
        12
        Oltre all’iperventilazione aumenta anche la DIFFUSIONE per lo scambio di gas tra aria alveolare e
        sangue, perché da un lato l’aumento della ventilazione e dall’altro l’aumento della pressione a livello
        della circolazione polmonare, fanno in modo che aumenti la superficie disponibile per gli scambi
        alveolari. Si aprono capillari che normalmente sono chiusi a riposo e aumenta la superficie di
        scambio tra aria alveolare e sangue.
        A livello ematico succede che da un lato è presente un’alcalosi respiratoria che tende a spostare a
        sinistra la curva di dissociazione, e quindi a rendere l’emoglobina più affine per l’O2 e ridurre la
        cessione di O2 ai tessuti, ma questo è compensato, dall’altro lato, dall’aumento di
        2,3-bifosfoglicerato con azione opposta (sposta a destra la curva di dissociazione).
        Viene anche stimolata la produzione di ERITROPOIETINA, ormone di produzione renale, che stimola
        l’eritropoiesi a livello midollare.
        A livello vascolare non solo si assiste ad un aumento della frequenza cardiaca (TACHICARDIA), ma
        c’è anche un aumento della pressione nella circolazione polmonare dovuto alla VASOCOSTRIZIONE
        IPOSSICA. Infatti, nella circolazione polmonare la risposta all’ipossia prevede la vasocostrizione
        generalizzata del tessuto polmonare che contribuisce a un aumento della pressione del sangue nel
        circolo polmonare. Risultato di questo è che il ventricolo destro deve aumentare il suo lavoro e
        quindi si inspessisce (ipertrofia ventricolare destra); normalmente invece è il ventricolo sinistro ad
        avere un maggior spessore.
        Ci possono anche essere fenomeni di ANGIOGENESI (produzione di nuovi vasi) in conseguenza
        dell’ipossia.
        Anche a livello cellulare troviamo degli adattamenti e si attivano dei processi di regolazione genica.
        In particolare si attivano gli IPOXIA INDUCIBLE FACTORS, che sono fattori trascrizionali cioè proteine
        che regolano la trascrizione di geni per l’angiogenesi, l’eritropoietina e la glicolisi anaerobia.
        A livello muscolare c’è un deterioramento morfologico e
        quindi anche funzionale dei MUSCOLI, si riduce la massa
        muscolare e il lavoro compiuto. Questo porta a un
        aumento della densità capillare che favorisce il
        mantenimento di un livello di ossigenazione anche
        minimo delle cellule muscolari.
        In conclusione quando siamo in alta quota si riduce la
        nostra capacità di lavoro e non solo dei muscoli
        scheletrici, ma anche del muscolo cardiaco e c’è un
        impatto anche sul SN.
        Maggiore è il livello di ipossia, maggiore è la
        compromissione delle facoltà intellettive, della
        memoria e della capacità decisionale. Un soggetto ad
        alta quota può anche prendere delle decisioni sbagliate a causa di queste condizioni di ipossia.
        Anche nelle immersioni subacquee si ha questa problematica della facoltà decisionale per
        un’alterazione cognitiva.
        Nei soggetti non acclimatati c’è una caduta drastica della capacità di lavoro muscolare, mentre i
        soggetti acclimatati sono in grado di recuperare un po’ di questa capacità e i soggetti nativi invece
        hanno una serie di adattamenti fisiologici e genetici (sono stati selezionati dei tratti che favoriscono
        13
        la sopravvivenza in queste condizioni). Nelle popolazioni andine e himalayane spesso si vedono
        questi tratti: aumentato volume toracico che garantisce una maggiore capacità ventilatoria, un
        aumentato volume cardiaco e un’elevata capacità di trasporto dell’ossigeno da parte
        dell’emoglobina.
        RESPIRAZIONE DURANTE IMMERSIONI SUBACQUEE
        Per quanto riguarda le immersioni subacquee, invece, ci si può immergere sott’acqua per un tempo
        variabile per gli scopi più diversi (esplorazione del fondale marino, pesca in apnea, immersioni
        sportive a profondità maggiori che richiedono un’attrezzatura specifica per prolungare l’immersione
        oltre i limiti dell’apnea, motivi professionali).
        Le condizioni sono opposte rispetto all’aumento di altitudine e il problema principale è l’aumento
        delle pressioni dei gas.
        IMMERSIONI IN APNEA
        L’apnea è l’interruzione volontaria/involontaria (per parlare o deglutire) temporanea del respiro.
        Quando ci si immerge in profondità si deve considerare cosa succede ai gas all’interno del nostro
        organismo che in particolare si trovano nel sistema toraco-polmonare, nei seni paranasali e
        nell’orecchio medio.
        Cosa succede a queste cavità in una situazione in cui aumenta la pressione
        circostante?
        Se questa campana sulla superficie dell’acqua che contiene 1 L di aria viene
        immersa fino a 10 m sott’acqua, il volume di aria viene dimezzato perché il gas è
        stato compresso dall’aumento pressorio circostante. Se scendiamo a 70 m il
        volume diventa 1/8 rispetto a quello superficiale.
        Più si scende più aumenta la pressione su queste strutture (torace, polmoni, seni
        paranasali e orecchio medio).
        La tipica manovra che si svolge prima di immergersi sott’acqua è la “MANOVRA
        DI VALSALVA”, il cui obiettivo è cercare di espirare mantenendo però le vie aeree
        chiuse, in modo che la pressione all’interno aumenti e si riesca a far passare l’aria
        ad alta pressione tramite le tube di Eustachio nell’orecchio medio in modo da
        compensare l’aumentata pressione dell’acqua sulla membrana timpanica. Se ci
        immergiamo la pressione che aumenta sulla membrana timpanica tende a
        premere solo su un lato della membrana fino a lacerarla. Per compensare questo
        aumento pressorio sulla membrana timpanica da un lato dobbiamo aumentare
        la pressione dell’aria sull’altro lato cioè sull’orecchio medio.
        Per quanto si può rimanere in apnea?
        I limiti sono dettati da quanto ossigeno è presente nel nostro organismo prima di immergersi e dal
        consumo dell’ossigeno che facciamo sott’acqua.
        Altra cosa che si fa prima di immergersi è inspirare fino alla capacità polmonare totale cioè avere il
        volume d’aria maggiore possibile/maggior numero di molecole di ossigeno possibile. Infatti
        maggiore è la nostra capacità polmonare e maggiore è la nostra capacità di rimanere in apnea.
        14
        Andando in apnea progressivamente il livello di ossigeno si riduce, in quanto negli alveoli non c’è
        più il ricambio di ossigeno, ovvero non arriva più O2 a fronte della continua uscita dell’ossigeno
        verso il sangue capillare.
        C’è una diminuzione dei livelli di pressione parziale dell’O2 in tutti i compartimenti e si può scendere
        fino a un massimo di circa 30mmHg; allo stesso modo la CO2 aumenta a circa 41-42 mmHg dato che
        non viene più eliminata. L’apnea si “rompe”, ovvero non siamo più in grado volontariamente di
        reprimere l’attività dei centri respiratori quando la pressione parziale di 02 scende sotto i 30 mmHg.
        La saturazione può scendere in maniera drastica rispetto al normale 97-98%, anche perché
        nonostante siano presenti alcune riserve di ossigeno come quella dovuta all’inspirazione prima di
        immergersi, quella presente a livello ematico e quella muscolare (O2 legato alla mioglobina), queste
        vengono usate e l’O2 dopo un po’ si esaurisce.
        Oltre al metabolismo aerobico, in apnea buona parte dell’energia è prodotta tramite il metabolismo
        anaerobico anche se è meno efficiente.
        A livello cardiovascolare ci sono invece altre risposte (“DIVING RESPONCE”): ridistribuzione del
        flusso ematico tramite una vasocostrizione periferica e un maggiore afflusso sanguigno a livello degli
        organi vitali, un’aumento di pressione (ipertensione), BRADICARDIA e riduzione della gittata
        cardiaca.
        La milza, invece, che è un deposito di globuli rossi, si occupa di metterli in circolo per aumentare le
        capacità di trasporto.
        Ci sono anche alterazioni della distribuzione del sangue a livello toraco-addominale dovute alle
        alterazioni pressorie.
        Si può rimanere in questa condizione di
        apnea entro certi limiti fisiologici; quando
        questi limiti vengono superati si parla di
        “ROTTURA DELL’APNEA” e prende il
        sopravvento il sistema automatico di genesi
        del ritmo respiratorio a livello bulbare che ci
        fa ricominciare a ventilare.
        In questo grafico si vede la pressione
        parziale di O2 e la pressione parziale di CO2.
        In condizioni normali: O2 100mmHg, CO2
        40mmHg.
        In apnea: la pressione parziale di O2 siriduce
        e quella di CO2 aumenta, cioè ci spostiamo
        verso sinistra e in alto nella curva.
        15
        Normalmente soprattutto gli apneisti professionisti prima di
        immergersi vanno anche in iperventilazione, in modo da produrre
        un aumento della pressione parziale di ossigeno a livello alveolare
        e una diminuzione della pressione parziale di CO2,spostandosi più
        a destra nella curva.
        Quando si arriva intorno ai 30mmmHg di O2 e oltre i 40mmmHg
        di CO2 (superiamo la curva rossa) l’apnea sirompe. Alcuni apneisti
        professionisti riescono a forzare questi limiti fisiologici, ma per
        poco tempo.
        Dopodiché, esistono delle ATTREZZATURE che permettono di immergersi senza
        dover rimanere in apnea in quanto permettono di scambiare ossigeno.
        Alcune sono attrezzature in cui l’O2 è portato al soggetto che è circondato da
        uno scafandro, che è una struttura a tenuta stagna che viene rifornita di gas
        dall’esterno, oppure un apparato scuba (attrezzatura autosufficiente che
        permette al soggetto di muoversi liberamente sott’acqua). In quest’ultima
        attrezzatura l’ossigeno e i gas sono presenti in bombole a pressione elevata a
        cui sono associati dei riduttori di pressione che adattano la pressione dell’aria
        che esce dalla maschera alla pressione dell’acqua intorno al soggetto.
        Quali sono le problematiche che insorgono fisiologicamente quando ci immergiamo e respiriamo
        questi gas a pressione maggiore?
        In un soggetto che rimane anche per un periodo non molto lungo sott’acqua iniziano a comparire
        degli effetti legati all’azione dell’AZOTO sul sistema nervoso.
        Queste elevate pressioni parziali dell’azoto iniziano ad esercitare degli effetti che vanno da una
        difficoltà di concentrazione, alterazioni cognitive e della capacità decisionale, a sonnolenza e
        possono portare fino a narcosi, perdita di coscienza e anche “EBREZZA DEGLI ABISSI”.
        Questi effetti dipendono dal fatto che le molecole di azoto che arrivano a pressione più elevata ai
        neuroni del sistema nervoso alterano le membrane neurali in modo simile ai gas anestetici.
        Anche in questo caso, risalendo gli effetti tendono a ridursi e scomparire.
        Non solo c’è l’effetto dell’azoto, ma esiste anche una tossicità da OSSIGENO; l’O2 ha una
        concentrazione che inizia ad aumentare andando in profondità. La concentrazione di O2 nelsangue,
        in condizioni normali, dipende per la gran parte dalla quantità di ossigeno legata all’emoglobina.
        Quando si inizia a scendere in profondità la pressione parziale di O2 sale,se siamo a 10m la pressione
        parziale è 318 mmHg, se siamo a 100m è 1751 mmHg.
        La concertazione dell'O2 nel sangue e nei tessuti aumenta perché sta aumentando la quantità di O2
        fisicamente disciolta che normalmente (a pressione atmosferica normale) è quasi irrilevante.
        16
        Anche l’O2 ha effetti deleteri ad alte concentrazioni, sia sulle vie
        respiratorie e sulle strutture alveolari, ma anche sul sistema
        nervoso centrale.
        Si hanno effetti che vanno dalla nausea, a scosse muscolari,
        disturbi della vista, disorientamento fino al coma.
        Questa neurotossicità dell’ossigeno è dovuta all’alterazione
        dell’equilibrio ossido-riduttivo, alla formazione di radicali liberi
        (normalmente tenuti a bada dalle catalasi, dalla superossidodismutasi, dalle perossidasi) che ossidano le strutture cellulari.
        Per evitare questi effetti si riduce la frazione di ossigeno nella
        miscela gassosa che si mette nelle bombole, in modo da
        diminuire la pressione parziale di ossigeno.
        La riduzione della frazione dell’ossigeno dipende dalla profondità
        alla quale ci si deve immergere (può arrivare fino a circa l’1%).
        Gli effetti tossici oltre che a livello nervoso si possono sviluppare anche in altri distretti: se un
        soggetto respira ossigeno puro o ad elevata concentrazione per un tempo prolungato può avere poi
        danni anche importanti a livello delle vie aeree che possono poi evolvere anche in edemi polmonari.
        In particolare vengono messe a rischio le strutture dell’apparato respiratorio perché posto a diretto
        contatto con il gas che viene inspirato.
        É stato così conclusa la parte di fisiologia dell’apparato respiratorio.</p>
</body>
</html>